# -*- mode: mandoku-view -*-
#+TITLE: 敬業堂詩集
#+DATE: 2015-09-23 10:30:37
#+PROPERTY: JUAN 39


見且駭尤物乃落駔儈兒&KR0724;褫仍用毬路錦十巻首尾¶
完無虧叩之髙索錢五萬而我囊乏三錢錐少需便恐¶
被豪奪一計猛出居巢竒烏驢充貨價相直快挾墨寳¶
徒行歸入門㸑婦告米罄一笑那顧朝來饑明窗小几¶
風日亮塵垢不敢侵吾帷古香透紙辟蟫蠧元氣入骨¶
騰蛟螭熊熊異光黑㸃漆滑滑膩理膚凝脂試臨只愁
<pb:KR4f0044_WYG_039-3b>
鬼掣腕旁睨幸免食朶頥嗟嗟世俗慣傳誤目所未覩¶
公謾欺曹家譜系格古論歳月舛繆餘可知(曹士冕法/帖譜系云)¶
(淳熈十二年乙已二月十五日橅勒上石曹昭格古要/論云淳熈二年乙已歳二月十五日修内司摸刻上石)¶
(按今拓本乃十二年乙巳九/月十一日當以拓本為正)偶慿一端為駁證食古以¶
耳皆如斯<md:KR4f0044_SBCK_039-3b>¶　　　題蔣樹存繡谷圖為王石谷所畫¶
憶初訪君尋繡谷㳂緣棹轉閶門曲桃花深隖數千家¶
三徑依然蔣生獨到門先看八分字爪甲如龍陷蒼玉
<pb:KR4f0044_WYG_039-4a>
恰當首夏候清和一色園林雨新沐滿堂狂客歡譁集¶
詩酒衝筵事徴逐曾䝉分韻強留題不怪歸舟避糟麴¶
别來塵土換顔狀霜雪盈頭沾寸禄我方寓直鄰浴堂¶
君亦辭家赴書局寒窗瑣細註蟲魚十指排籖管鋒秃¶
此時忽漫披横巻快若重遊爽心目奉常筆法付宫端¶
分派同時一嘗熟精研往往到毫末縱逸寧容拘尺幅¶
雲頭解駁天光開地脈盤旋風氣蓄竒峯翠蹙黿山石¶
髙幄濃張洞庭木莎痕苔迹斷復連寛處編籬還補屋<md:KR4f0044_SBCK_039-4a>¶
<pb:KR4f0044_WYG_039-4b>
漸深漸入窅無際中有千竿萬竿竹野老時拖拄杖來¶
幽人自展遺書讀城端殘照紅將歛逺勢投林鴉伴宿¶
惜哉此景落東南欲往從之輿說輹畫圖非畫乃真境¶
試問歸期何日卜椶鞋桐帽吾豈無準擬相隨友麋鹿¶
　　　題顧天山南原讀書圖¶
吳中多世家君豈瑛後人抱竒乃日富所得在一貧氷¶
叟昔愛士門墻分彌親我自識君來今幾三十春姓名¶
達館閣蹤跡仍風塵磊落見髙才激昂露天真深惟讀
<pb:KR4f0044_WYG_039-5a>
書力頤此逺俗神精理入毫鋩古言闢菑榛兀然三尺¶
几上與萬古鄰糟醨殊少味願君飲其醇¶
　　　再為樹存題王麓臺宫詹所畫蘓齋圖<md:KR4f0044_SBCK_039-4b>¶元四家法傳𣺌茫華亭一老誰頡頏我昨題詩䛕石谷¶
派裔近遡婁東王朝來復見宫相筆令我展卷喜欲狂¶
君家繡谷中舊有交翠堂蘇齋想在交翠旁不知結搆¶
幾時改但覺城西竹樹轉盼生輝光一丘與一壑一重¶
復一掩似淺而愈深為竒豈闗險興酣揮灑如化工岩
<pb:KR4f0044_WYG_039-5b>
巒出沒初無窮能將萬里勢移入園亭中主人好事客¶
不同三徑非復求羊蹤招邀笠屐作晤對尚友直到眉¶
山翁(樹存得東坡笠屐小像/因築此齋屬麓臺圖之)翁之來兮萬木風嶺海一¶
氣遥相通當時買田陽羡歸未遂六百年後畫像乃落¶
江之東麓臺麓臺真老手落筆神來洵非偶紀聞異日¶
傳中吳繡谷名與蘇齋俱此圖此像他家無<md:KR4f0044_SBCK_039-5a>¶　　　送張志尹前軰視學江南¶
雙江西南來銅崖起何陡中流作砥柱萬馬盡回首先
<pb:KR4f0044_WYG_039-6a>
生生其間名望燦星斗決科上甲乙掇第聨子丑詞館¶
服虚衷同官半師友讀書事默識呐呐不出口洪鐘扣¶
則鳴傾倒靡不有髙明本乎質器局隨所受公實狷者¶
流貌和中有守平生取與分纎芥真不茍
天子稔公¶賢臨軒簡端右量材今始用
注意盖己乆江南往持¶衡緬維人文藪銀臺門下士(君/鄉)
(試出西崖/先生之門)根柢視出手¶時㑹適使然前車鑒諸後自從
風教薄士習競趨走腦¶䀋争一門日中有豐蔀情先絶
<pb:KR4f0044_WYG_039-6b>
請託物自呈妍醜或虞¶節制尊文柄操賢否因之敵以
下鬰鬱徒抱負坦懐吾<md:KR4f0044_SBCK_039-5b>¶無蹊納約彼自牖方當前造膝
胡慮旁掣肘率非公所¶難時論何足剖古來不朽業要
以精力取旌旍行出郊¶祖道缺巵酒片言聊贈别敬起
為公壽道在履初爻素¶往義无咎¶
　　　杜大宗名維翰與余同舉順天鄉試三上春官¶
　　　不第而殁家素貧乏寡妻稚子㷀㷀相倚十餘¶
　　　年矣今秋周桐埜視學畿輔拔其遺孤若馨入
<pb:KR4f0044_WYG_039-7a>
　　　泮馨貧未能娶因以族兄之女妻之作詩以紀¶
　　　兼示杜郎¶
牧之京兆曾同舉稍長慙渠兄事余回首神傷三黜後¶
過車腹痛十年餘獨留病婦持家教能使孤兒讀父書<md:KR4f0044_SBCK_039-6a>¶今日兩家羊酒賀老槐猶認舊門閭¶
　　　陳乾齋前軰以院長兼領教習作述懐詩四章¶
　　　示館中諸君諷詠循環賛歎不足輒次原韻奉¶
　　　簡
<pb:KR4f0044_WYG_039-7b>
重然藜杖照傳經光透文星是歳星鈴索自諳清氣味¶
畫圖人識舊儀型(用白樂天畫/像集賢故事)波涵鯨海千層碧地拔¶
鼇峰一朶青此日門墻稱最盛春風桃李屬頭㕔(唐時/翰林)¶
(承㫖所居/名頭㕔)¶
北扉清切接延英一片臯比寄不輕半載岩廊虚左席¶
六年林壑仰髙情谷中吹律春長煖句裏探珠夜自明¶
豈獨殊才歸領院雅輪當代荷扶檠<md:KR4f0044_SBCK_039-6b>¶鸞凰多出上林枝劉井柯亭有去思公望乆推師表地
<pb:KR4f0044_WYG_039-8a>
人才况值
聖明時來聽長樂鐘聲度起視花磚日影¶移法醖錦袍
冬拜
賜太平故事在蓬池¶
經名千佛籍羣仙總藉文章與作緣氷署頭銜差耐冷¶
玉成國器賴攻堅鸞坡地重官宜攝驥路風清駕獨先¶
四首新詩代條教玉堂氣象一時還¶
　　　郊祀喜晴恭紀
<pb:KR4f0044_WYG_039-8b>
齋宫肅穆五雲端大祀
躬親不遣官閣道風清千步¶輦慶霄日麗九層壇陽和
徧宇冬回律爟火升中曉辟¶寒天並
君王同霽色萬年歌頌溢鵷鸞¶
　　　周策銘前輩雪後入直武英疊院長四首韻見<md:KR4f0044_SBCK_039-7a>¶　　　投感舊抒懐情詞斐亹再次韻奉酬四首¶
酒邊劘壘記曾經白戰詩成擬聚星(甲戌冬新城先生/座上徴雪事分題)¶
自入道山稱後軰毎從延閣想前型重來客髩㾗添白
<pb:KR4f0044_WYG_039-9a>
相對朝衫色總青劇喜歳寒同寓直不煩巡到第三㕔¶
(李濤乞酒詩惱亂玉堂將/欲徧依稀巡到第三㕔)¶
人物他時數武英轉頭存殁感非輕(傷松坪安公山堂/三前輩及同年朱)¶
(字綠/也)申歸寅入餘書課火冷香消付宦情粉蝕𤓰牛粘¶
壁燥氣吹野馬瞰窗明天公未放勞筋息幹合弓膠且¶
受檠¶
鳳條安稳舊栖枝出入頻深望闕思地異終南非㨗徑¶
羣空冀北己多時宣毫在握才逾富江硯隨身榻未移<md:KR4f0044_SBCK_039-7b>¶
<pb:KR4f0044_WYG_039-9b>
十四年來翔步地後先鱗羽太差池(此首叙先生重/赴教習㕔事)¶
縞衣昨夜舞羣仙冷淡閒坊醉少緣至日我偏愁晷短¶
履霜誰與警氷堅寒寧易就桑榆暖駑豈能争躞蹀先¶
何法商量了官事便隨二老賦言還(時座主相國陳公/宗伯許公相繼引)¶
(年予告/命下)¶
　　　嘉定譚生名在
欽取之列而外來無咨送之¶文不獲赴書局辦事留余
　　　寓兩年將歸口占送¶之
<pb:KR4f0044_WYG_039-10a>
知爾不能薦世情良可歎往年曾獻賦同軰盡彈冠(近/奉)¶
(上諭各館纂書人/員俱加恩議叙)歳晩獨行急家貧乆客難向南氷雪¶
少莫慮布衣寒<md:KR4f0044_SBCK_039-8a>¶　　　奉送座主大宗伯許公
予告歸里五十韻¶
六卿
予告吾鄉少此舉公今冠海寧秩領春官大宗¶伯光分
南極老人星傳家忠孝遥承緒得路煙霄早發¶硎瞻斗
<pb:KR4f0044_WYG_039-10b>
地崇依象魏摶扶力厚起鵬溟東流赴壑隨川¶后西掌
開山比巨靈質抱圭璋争就琢文融金錫儼流¶型(淮南/子金)
(錫不消釋/則不流型)紫淵欲涉迷津筏翠嶽難攀歎絶陘¶鶴禁向
曾推舊學龍門誰不企髙扄容臺洊歴非通職¶宰相他
時待掃㕔吐納心虚惟愛士交遊道廣總忘形¶絳紗夜
捲談經帳雲母朝排隔坐屏獨以潔身嚴漏室¶每持清
議答明廷苞苴不入門如水進退何慙户亦銘¶正使
含沙潜鬼蜮未妨擲瓦試清泠色寧可改緇加素<md:KR4f0044_SBCK_039-8b>¶濁豈
<pb:KR4f0044_WYG_039-11a>
能侵渭别涇氣盛或滋曹耦忌言髙偏徹
九重¶聽引年自據尚書禮(唐孔戣以禮部尚書據禮引/年韓愈上疏留之事見唐書)
(本/傳)歴¶宦還符退傅齡(白樂天詩官歴二十政宦遊三十/秋公自壬戍登朝至辛夘恰三十)
(年/矣)鶚¶立雲端原矯矯鴻飛天外又㝠㝠頻聞入市蠅傳
赦為¶報歸期鵲喜聆率土三辰光禹服泰階五紀慶
堯蓂¶行抛手板牙雙笏笑解腰圍帶萬釘海外投竿連
巨犗¶人間巢睫任焦螟宫聲緩應車前鐸墖語欣聞岸
上鈴¶無跡可求羚挂角忘機相對鶴梳翎行時楊栁風
<pb:KR4f0044_WYG_039-11b>
迎袖¶到日桃花浪泊汀羅雀閒情甘寂莫烹鱸餘味取
鮮腥¶主張泉石精神爽拂拭雰埃眼界青泮水西來開
第宅¶六峯幽處置林亭(硤石梅㑹之交大小山/凡六竹垞曾以名閣)舊栽松
菊重<md:KR4f0044_SBCK_039-9a>¶移徑新茁芝蘭漸滿庭兒是象賢齊謝鳳孫皆夙
慧辨¶終鼮昂藏駒目人千里珍重巾箱世一經鄰有古
風連¶樀梠巷無俗客駐箳篁許評字字榮華衮顔誥家
家奉¶典刑物外衣冠全洒落社中耆宿半凋零平生誼
最敦¶花蕚老去情尤感鶺鴒徧逮九宗多䘏睦近賙三
<pb:KR4f0044_WYG_039-12a>
眷少¶伶仃官貧并乏元紘馬業富猶餘武子螢何處追
遊擕¶几杖偶然乗興出郊坰静敲深院棋枰響醉問名
園櫓¶窡停笛簟微颸涼過竹吟窗晴旭暖穿櫺爐香馤
馤分¶茶灶樹影離離上碓桯童戴笠簦清入畫僕充耘
耔健¶添丁先生樂事行如櫛小子浮蹤寄若萍局蹐伏
轅踰¶弱歳衰遲起蟄及春霆乆知世路殊難騁屢夢田
廬奈<md:KR4f0044_SBCK_039-9b>¶未醒心賞隨時勤造請耳提即事發聾暝飲醇特
許沾¶觴瀝饋食無由進土鉶祖道逡巡思效駕守官怊
<pb:KR4f0044_WYG_039-12b>
悵類¶拘囹(昌黎詩守/官類拘囹)白家池上尋芳屐戴氏溪邊泛雪
舲華¶髮門生歸有約相期壽考頌椒馨¶
　　　十二月十七日出阜成門重過苑西舊寓是日¶
　　　立春夜飲蔣酉君同年筏喻齋¶
多時不&KR0191;郊西路寓舍重來尚有鄰霜葉滿庭槐失䕃¶
雪芽穿土薺先春孤踪易著棲遲客一宿猶煩洒掃人¶
愽得樽前開口笑白頭旛勝兩回新¶
　　　謁座主相國澤州公於邸第見示
<pb:KR4f0044_WYG_039-13a>
予告後新¶詩恭上二章<md:KR4f0044_SBCK_039-10a>¶上章今始遂初衣五十餘年願不違老鶴林端排霧出¶
髙雲天上作霖歸别開仙境為詩境便息塵機入道機¶
若論龍門原峻絶不因罷相客方稀¶
八載追隨在禁林奉公清誨識公心重編潁上歸田集¶
不比伊川擊壤吟流水一彈真絶調朱絃三歎有遺音¶
管窺蠡測終難盡領味從人自淺深¶
　　　沈岱瞻同年餉寳坻銀魚
<pb:KR4f0044_WYG_039-13b>
濕薪爆竹嵗將殘宦况聊同苜蓿盤三寸玉分良友餉¶
一條氷合腐儒餐别中加飯開魚素飽後投床夢釣竿¶
無物報君還自笑近來詩語帶梅酸(東坡詩往往亦帶/梅公酸謂聖俞也)¶
　　　除夕與呉少融程蒿亭湯納時陸宫翎朱以静<md:KR4f0044_SBCK_039-10b>¶　　　湯公望家韜史小飲分韻得懐字¶
藥爐新減兒曹病(時兒建/病初起)酒盞重開老子懐萬事過頭¶
成舊厯一官嘗我似清齋好吟畢竟為情累懶性殊難¶
與俗諧倚賴諸君相煖熱隔鄰分火爇麻䕸(除夕焚麻/稭京師風)
<pb:KR4f0044_WYG_039-14a>
(俗/也)¶
　　　辛夘人日赴座主澤州相國之召席間公首倡¶
　　　七言律詩恭次原韻¶
重開東閣撰良辰喜入新年倍爽神句挾煙霞非俗韻¶
坐談風月許門人黄封例賜承
恩舊白社閒居致政¶新自此清遊好排日從公賞徧洛
陽春(東坡詩華顛/賞徧洛陽春)¶
　　　送同年徐師魯出宰安陽二首<md:KR4f0044_SBCK_039-11a>¶
<pb:KR4f0044_WYG_039-14b>
掉臂飛騰籍甘心本分官八年需次及千里計程寛邑¶
以名都劇人言簿領難誰知游刃意只作小鮮看¶
門風卿相後棣蕚盡龍媒東海承儒術中原展吏才清¶
流泉百汊古跡鄴三臺片瓦今難致煩君訪硯材¶
　　　得石軒歌為汪千波兄弟賦¶
行人學士兩詩伯兼抱元章好竒癖近因得石起軒名¶
復以長篇誇示客軒西舊是金張第臺榭居停凡幾易¶
丈人閱世如老仙土蝕塵埋乆遭厄時乎顯晦豈天意
<pb:KR4f0044_WYG_039-15a>
不遇閒官誰愛惜偶憑鄰叟指墻隅試劚青苔開地脉¶
雲根下插三十年虹氣髙騰二千尺聞雷隠隠動牙角¶
出坎掀掀呈尾脊直疑井底養成龍不信飛來化為石<md:KR4f0044_SBCK_039-11b>¶君家院宇頗清曠添設䦨干補籬栅長藤接葉樹交隂¶
特欠懸崕剖蒼壁移山之力十夫耳四片湖黿一朝獲¶
清泉浄洗見真形衆竅玲瓏受搜鬄東西南北隨所置¶
未覺中庭異寛窄花能含笑鳥能歌總向吟窗助摇襞¶
醉眠大可當髙枕雜座尤宜羅廣席吁嗟兮人情賣菜
<pb:KR4f0044_WYG_039-15b>
争求益叠巘層巒事堆積周旋孰與一拳多乃至以身¶
為物役石然吾言應㸃首好共先生數晨夕試問閒歸¶
京兆亭(劉原父事/見長安志)何如品入竒章宅(見白樂天太/湖石記中)¶
　　　南海子四首¶
萬株楊栁密藏鴉苑户如農不種花四百餘年飛放泊¶
至今樵牧屬官家<md:KR4f0044_SBCK_039-12a>¶纔過春分未禁煙畫橋氷釋溜涓涓清流愛照垂鞭影¶
不賺人間飲馬泉
<pb:KR4f0044_WYG_039-16a>
文囿如山百物馴黄羊趯趯鹿甡甡生來便入雞豚隊¶
卧草眠沙不避人¶
紅門草長少飛埃萬頃平疇掌上開一道脩眉濃似畫¶
近南遥識晾鷹臺¶
　　　重經朱大司空花莊有感二首¶
載酒看花不計巡履綦陳跡愴城闉舊遊屈指誰還在¶
我是當時末座人¶
蕭蕭宰木拱梧丘二十餘年奠醊休見說郎君頭雪白
<pb:KR4f0044_WYG_039-16b>
一官渾似謫江州(公子敬如出守九/江己二十二年矣)<md:KR4f0044_SBCK_039-12b>¶　　　廖若村同年屬題椿萱圖¶
莊子紀大椿八千為春秋風人樹諼草北堂取忘憂物¶
類致不齊寄託各有在誰將女兒花(孟東野詩萱/草女兒花)猥與¶
丈人對後來遞相承用代父母稱雷同傳萬口故事於¶
何徴陟屺亦望父陟岵亦望母拘文恐害辭義可斷章¶
取廖生我同年天性實過人四十而孺慕有懐雙老親¶
雙親從宦歸志未遂迎養所以仕於朝時時深悵望晨
<pb:KR4f0044_WYG_039-17a>
昏難自慰作底承歡娛重將望雲意添寫椿萱圖誰非¶
人子歟此樂洵闗命試問儕軰中幾家猶具慶¶
　　　清明雨¶
九陌廉纎雨朝來阻鈿車擔頭春事好添種幾盆花<md:KR4f0044_SBCK_039-13a>¶　　　即事¶
舊日兒童戯風鳶跋扈鳴近來雌蛺蝶栩栩鬬身輕¶
　　　午亭山村座主相國澤州公里第也十五年前¶
　　　公官大司農時屬虞山王翬繪成横巻今從政
<pb:KR4f0044_WYG_039-17b>
　　　府予告將歸
上賜御書扁額公既作詩紀恩¶復出此圖命慎行繼和
　　　恭賦七言絶句十二章¶
天井西來第幾陘浮嵐千里拱翠屏井西道人畫不得¶
自有此山無此亭¶
萬丈光芒臨一州
宸章奕奕垂銀鈎煙霞指㸃最深¶處中有
御書縹緲樓
<pb:KR4f0044_WYG_039-18a>
嵩少之旁多名園家山近繞申甫門丈人石踞天下脊<md:KR4f0044_SBCK_039-13b>¶三十六峯皆子孫¶
午壁午橋名偶同佳名豈襲裴令公屋頭山色屋下水¶
多載桑經酈註中¶
他時物産按圖經見說長松似茯苓曾活萬人餘世澤¶
天教仙草生槐庭¶
南陌東阡不斷雲瀧岡佳氣何氤氲行人過者日無數¶
下馬來讀歐陽文
<pb:KR4f0044_WYG_039-18b>
展巻尋常思釣遊太行天半阻歸輈誰知老鶴出羣意¶
早在千花墖上頭¶
崦裏人疑小洞天如今真個著神仙蒼髯白甲問無恙¶
己是歸遲十五年<md:KR4f0044_SBCK_039-14a>¶幅巾藜杖去尋春盛事一時讙四鄰不獨公顔如雪栢¶
亭旁竹樹多精神¶
濩澤灣澴走白沙一渠新漲給千家野翁邂逅勿相避¶
丞相小車來看花
<pb:KR4f0044_WYG_039-19a>
到眼風光涉筆成天然何必煩經營野桃官栁村村遍¶
五畝不居獨樂名¶
一德君臣進退間恩深容易乞身還袖中㩦得片雲去¶
肯羨為霖重出山¶
　　　次韻答雲間黄若木三首¶
雅音日以逺里耳方好新凡卉擢穠華過眼同一春不¶
有味古士誰歟範師民(任昉云師民之/選充歸人範)朝家宏網羅棫<md:KR4f0044_SBCK_039-14b>¶樸皆槱薪人人珠在握一一鳳集身君豈躍冶耶顧獨
<pb:KR4f0044_WYG_039-19b>
遺陶鈞不欲輕比擬擬之恐非倫¶
我初未識君聞君窺奥府平生不茍出厥德自藻斧朅¶
來京洛遊黥刖覬息補居停得所託養此好毛羽昨者¶
荷見存温温夙心吐深知君子性不逐時翔武即以詩¶
學論自可立門户¶
老年業不進少作悔子雲遷地胡能良鄭刀宋之斤輇¶
才不自給何以揚英芬官書日有課兀兀膏繼焚結習¶
猥未除多生墜聲聞我惑歎滋甚君懐感彌殷世豈無
<pb:KR4f0044_WYG_039-20a>
士安與序瑶華文¶
　　　題陳緘菴前軰西溪探春圖二首<md:KR4f0044_SBCK_039-15a>¶寳所墖邊松木塲小溪氷泮綠泱泱竹篙撑到水窮處¶
臘雪不香春雪香¶
不怕京塵漲㡌裙參横月落正思君何人喚醒羅浮夢¶
萬壑千巖皆白雲¶
　　　奉題座主宗伯公松下讀書圖四首¶
七旬過後便懸車八座歸來尚讀書不礙須髯銀様白
<pb:KR4f0044_WYG_039-20b>
精神猶似入朝初¶
昨夢曾占十八公今於林下復相逢鄰翁笑指童童盖¶
此是先生手植松¶
畟畟濤生細細鱗喜從畫裏著閒身腰金手板全抛却¶
别換輕紗一幅巾<md:KR4f0044_SBCK_039-15b>¶階庭蘭玉看初成萬巻傳家抵百城他日松風吹几杖¶
執經猶有老門生¶
　　　題李後圃鶴怨猿驚圖小照二首
<pb:KR4f0044_WYG_039-21a>
晨鳬夜鯉烹殊僣春韭秋菘味最全此段風流君不乏¶
故應慙愧督郵前¶
文人自古相輕薄不獨山隂孔稚圭我為解嘲還一笑¶
絆將驥足展牛蹄(時李赴唐縣任畫/一牛車坐其中)¶
　　　老懶吟¶
筋駑肉緩嵇叔夜齒豁頭童韓退之自分我今兼二者¶
那將老&KR0568;逐兒嬉¶
　　　張研齋前軰餉梅花片茶<md:KR4f0044_SBCK_039-16a>¶
<pb:KR4f0044_WYG_039-21b>
摘得梅邊小瓣香雨餘出焙勝旗槍茶人預入前宵夢¶
茗使旋分細色綱水態花情論臭味髩絲禪榻借風光¶
開籠未敢輕煎㸃待瀹清泉自在嘗¶
　　　盆池魚¶
埋盆當小池中貯斗斛水紅鮮二三寸厥族殊鯽鯉擘¶
粒晨飼之駢頭而接尾居然樂同隊似識争競恥江湖¶
豈不寛吾力止於此含珠或望報一笑可以己¶
　　　送同年張耦韓宰靈寳
<pb:KR4f0044_WYG_039-22a>
地當分陜舊稱雄劇邑依然函谷東百里桑麻通虢畧¶
一塍花栁界臨潼神明世合推賢宰悃愊君能復古風¶
别有髙人占紫氣仙才寧滯簿書中<md:KR4f0044_SBCK_039-16b>¶　　　題同年徐師魯小照二首¶
琴調古於松琴心淡於水君勿改君絃吾方洗吾耳¶
林風吹月上下有涓涓瀨何處覔知音知音不在外¶
　　　師魯索題小照適飲藥酒㣲酣誤以為撫琴圖¶
　　　率題五言絶句二首明日視之乃烏皮几也再
<pb:KR4f0044_WYG_039-22b>
　　　作二絶解嘲¶
認將髹几作焦桐笑口重開展巻中道是醉人多謬誤¶
終慙老眼太䑃朧¶
松風水月與傳神何物能消簿領塵不待客嘲先自解¶
畫中賴有抱琴人¶
　　　墻西棗樹一枝下無居人似為余設也花時口<md:KR4f0044_SBCK_039-17a>¶　　　占二絶¶
童心預想三秋實吾眼聊看四月花見說西鄰曾去婦
<pb:KR4f0044_WYG_039-23a>
故來與爾作東家¶
獨樹移隂落檻前清香端為病夫傳斜街一榻槐花雨¶
己是浮生過去緣(憶槐簃/舊寓也)¶
　　　四月廿二日早赴西苑送
駕避暑幸山莊¶
麥壠𤓰疇曉氣温朦朦淡月漸無㾗殘星帶火沈千㸃¶
新緑如山擁一村老馬熟諳城北路雛鶯又報苑東門¶
征衣長短曾䝉
<pb:KR4f0044_WYG_039-23b>
賜箧笥三年倍感
恩(自入武英書局/三年免扈¶從矣)¶
　　　科詔<md:KR4f0044_SBCK_039-17b>¶科詔重聞下大廷忩忩幾軰出郊坰冬烘一老粗知分¶
閒卧天街閱使星(余自乙酉以來鄉㑹試/應列銜名俱引分辭免)¶
　　　即事¶
盆池緑浄午晴初尺水中&KR0509;萬象虚一片玻璃天上下¶
白頭影裏過遊魚
<pb:KR4f0044_WYG_039-24a>
　　　病枕聞蟬¶
閒門無剥啄倦枕閱晨暮風外一聲蟬誰家庭下樹¶
　　　喜德尹至二首¶
近接元宵信添丁報玉川(弟於元/夕得子)重來堪一笑小别費¶
三年貰酒逢花醉移床聽雨眠城南數間屋相遲亦前¶
緣(弟所居即三/年前舊寓也)<md:KR4f0044_SBCK_039-18a>¶六十吾過二君年正匝巡所傷非齒暮無愧是官貧骨¶
月性相近田園話倍真舉家同旅食渾似帝鄉人
<pb:KR4f0044_WYG_039-24b>
　　　喜雨¶
六月黄塵裏炎蒸何處逃乍凉蟬嘒爽將雨燕飛髙天¶
意回枯槁人情散鬱陶乆醒思一醉連夜致香醪¶
　　　大雨中將入直柬紅椒上人¶
泥深路滑強肩輿童僕何由借蹇驢輸與城南詩老衲¶
一爐香坐雨安居(印度僧徒於五月十六後坐夏/謂之坐雨安居以此時多雨也)¶
　　　種決明¶
眼昏欲試醫治(平/聲)法庭下朝來種決明八廓五輪全是
<pb:KR4f0044_WYG_039-25a>
障(龍木論眼有五輪/八廓内外之障)却思草木養餘生<md:KR4f0044_SBCK_039-18b>¶　　　六月十三日大雨獨坐武英殿書局¶
宛轉西城路衝泥入禁垣稍欣人語少故覺雨聲喧螭¶
吻劖雲黑龍頭吐水渾㣲凉生殿閣沾洒亦
君恩¶
　　　題汪千波清溪放艇圖二首¶
三百八梯白岳四十七瀨清溪船頭己安茶具船尾可¶
少偏提
<pb:KR4f0044_WYG_039-25b>
載書我昨曾到老去重遊大難五百灘頭回首羨君搖¶
艇新安(太白詩聞說金華渡東連五百/灘他年一攜手摇艇入新安)¶
　　　偶詠庭前花木五章¶
茉莉本鬘華(佛書鬘華/即茉莉也)南人不之重結籬雜枳棘爛漫¶
寧煩種西江糧艘來此物充土貢民間近亦夥廟市排<md:KR4f0044_SBCK_039-19a>¶缶甕一本值數千探支一月俸貧官俸有幾減口為目¶
用¶
秋葵特小草幹直葉頗剛鴨脚不中蔬移根自銅梁(韓/偓)
<pb:KR4f0044_WYG_039-26a>
(黄蜀葵賦移根/逺自於銅梁)經時得土性伏雨回㣲凉一日閱一花¶
半月如人長檀心暈深紫金琖含嬌黄詩翁亦何知輕¶
比道家粧(薛能黄葵詩記得玉人春/病後道家粧束獻&KR1241;時)¶
棗實初如芡垂垂挂屋角秋陽一以曬脆美漸可攴或¶
慮壓枝低隔垣探掌握家童方竊食遑問野鳥啄朝來¶
風太狂響瓦若氷雹天公有暴殄静者庶先覺¶
决明乃叢卉細莖挺蓬麻兎目葉如槐秋前吐黄花入¶
秋况多雨亂發正復佳勿矜顔色鮮行矣霜霰加吾方<md:KR4f0044_SBCK_039-19b>¶
<pb:KR4f0044_WYG_039-26b>
感獨立何暇為汝嗟(少陵决明詩凉風蕭蕭吹/汝急恐汝後時難獨立)¶
石榴八尺長灼灼花頭宻火雲催落瓣秋蒂齊結實初¶
看顆顆同罅拆謂可必根孤力苦弱黄殞無虚日滋培¶
吾豈殊成朽視其質何當慰老眼存者十之一¶
　　　續咏庭前花草四章¶
木槿日及花難開易憔悴人情無乆暫枯菀適時至敷¶
條自仲夏(月令仲夏之/月木槿榮)荏苒雜秋卉老人齒髪衰閱世¶
殊少味炎凉等晨暮草草寓生意
<pb:KR4f0044_WYG_039-27a>
江南第一花(山谷詩玉簮墜地無人/拾化作江南第一花)得名獨因蘂金方¶
秉正色厥白孰與比愛其玉無瑕持以配君子終焉忌¶
太潔采摘從此始莫上美人頭膏油能汚爾<md:KR4f0044_SBCK_039-20a>¶海棠以秋名應候開最早媚人取顔色娟秀亦自好大¶
葉承緑盤幽芳出紅褓亭亭矜獨艷脉脉視羣槁春為¶
耀眼花秋作斷腸草寄語賞花人千金須善寳¶
髙梧葉旋殞苦竹歳不實九苞鳯德衰墜地尚仙質翻¶
翾宜具體五綵爛初日俗眼視如蓬紛紛難致詰稱呼
<pb:KR4f0044_WYG_039-27b>
隨世變愛惜從緣結誰知好女花可入毘耶室¶
　　　吳文藪員外餉鮮荔枝憶戊寅六月與竹垞先¶
　　　生同遊西禪寺飽噉此味慨然有作¶
不&KR0191;三山路於今十四年毎談甘露味輒想荔支鮮好¶
友能分餉浮生感宿緣曾同朱老喫惆悵望西禪(少陵/詩果)¶
(熟且同/朱老喫)<md:KR4f0044_SBCK_039-20b>¶　　　翁蘿軒為西厓畫桺舍漁莊圖有詩索和次韻¶
　　　三首
<pb:KR4f0044_WYG_039-28a>
縹緲虚無外空明蕩&KR0222;前何從分筆墨直是散雲煙詩¶
好原通畫神清果得仙漁村楊栁岸放眼即湖天¶
宛轉橋臨渚參差樹隠莊棹應迷客入車或遣兒將命¶
意何瀟灑為期但𣺌茫兩三垂白叟篝火話溪堂¶
歸宿知何地披圖大可尋冷官疎熱客老境炯初心重¶
碧千層浪遥青一寸岑箧中無長物終不羨籝金¶
　　　西厓視學中州重修龍門香山寺後一年汪退¶
　　　谷以事入秦過洛中命主僧種松數百株因繪
<pb:KR4f0044_WYG_039-28b>
　　　成横卷兩公往復之作在焉索余繼和四首<md:KR4f0044_SBCK_039-21a>¶俸薄官清舉廢難種松初返舊時觀風流二老知誰繼¶
畫裏亭臺補復完¶
甲子俄驚十五周刹那減刼巳千秋(自開成六年至今/踰十五甲子矣)¶
多情八節灘頭水重挾松聲上石樓¶
曾否經堂認寫真却將綺語懴前塵他時編入支提藏¶
莫忘題詩第四人(雨公倡和而外惟索/西谷及余詩故云)¶
夢裏曾遊亦勝緣鼎門南去是伊川打鐘掃地初心在
<pb:KR4f0044_WYG_039-29a>
終著袈裟喚渡船¶
　　　食鷄頭¶
芡盤每憶家鄉味忽有珠璣入我喉絶勝嘗新㑹靈觀¶
鷄頭池上剝鷄頭(汴中芡實出㑹靈觀歐蘓皆有詩京/師徳勝門内有鷄頭池當因此得名)<md:KR4f0044_SBCK_039-21b>¶(也/)¶
　　　以庭前新棗餉徳尹二首¶
己經半月申童約又剩髙枝與鳥鵮比似洞天無核棗¶
一枚聊解此生饞(東坡云朱明洞是蓬萊第七洞天有/無核棗唐永樂道士侯大華以食棗)
<pb:KR4f0044_WYG_039-29b>
(仙去予在岐下/亦得食一枚云)¶
人間千樹等封君此語曾聞貨殖云好笑貧官貧徹骨¶
一株還就比鄰分¶
　　　晒藥示紅椒上人¶
故人憐吾衰往往致藥料(王幼芬自蜀中貽黄連貝母/附子鬰金湯西厓自&KR0537;東歸)¶
(貽鹿膠/五味子)東西朔南産地道悉精妙賤棄靳菅麻貴儲同¶
美鐐居然聚成肆巾笥蓄海嶠炮炙所未加蠧叢劇牛<md:KR4f0044_SBCK_039-22a>¶噍幸辭梅雨漬喜及秋陽照連朝風色佳拓牖啟奥窔
<pb:KR4f0044_WYG_039-30a>
清泉滌宿垢緩火焙瓦銚鼻觀通衆香薫然徹腦竅調¶
柔在心性外物徒詭弔還復觀我身癡愛於何召(維摩/經從)¶
(癡有愛則/我病生)然而我有病此病非藥療自從客京塵四大¶
苦纒繞(去/聲)攀援乃根本客疾從此勡齒落憐舌柔聲讙¶
憎耳剽狂華瞥眼翳殘焰灰心燒依回翦翮籠潑刺貪¶
餌釣窮非學子諱痛甚舍人譥近讀維摩經衰年忽如¶
少虚空一床座環顧不得徼芥子納須彌諸天初不覺¶
大海入毛孔黿鼉性無嬈向來煩惱因摒擋付煙燎而
<pb:KR4f0044_WYG_039-30b>
今方丈室誓絶慈悲呌欲將藥施人恐被醫王笑¶
　　　中秋赴座主澤州公之召公首唱七律一章仰<md:KR4f0044_SBCK_039-22b>¶　　　次原韻¶
乗鸞顧兎望盈盈恍坐璜臺第十成桂樹有香秋倍爽¶
丹丘無月晝同明滿堂賓客沾餘斚前席生徒奉橋衡¶
公視浮雲如富貴何煩問夜卜隂晴¶
　　　席間遇雨相國復有留諸子待月之作再次原¶
　　　韻
<pb:KR4f0044_WYG_039-31a>
子魚通印雀披綿不數侯鯖侈食前東閣再開延客地¶
南樓重上晩涼天林泉興在何時遂風雨情深此夜偏¶
兩串驪珠光照座賽看蟾魄十分圓¶
　　　題王文選浣花溪垂釣圖小照二首¶
小舟閣淺沙巨石壓深浻忽動緑玻瓈遊魚嚼花影<md:KR4f0044_SBCK_039-23a>¶溪頭幾株桃多被栁拂開幽人此中坐篛笠青於苔¶
　　　題表弟湯納時授經圖¶
與君中表序弟昆往還猶記隨家尊來時奉杖出候門
<pb:KR4f0044_WYG_039-31b>
長者前𨗳幼踵跟聖童十嵗名早喧六經背誦河傾源¶
我慙却立心自捫同年詎可同隊論爾來幾何閱晨昏¶
年踰六十手一反女長己嫁男己婚不獨抱子兼抱孫¶
我雖竊禄鶴在軒君猶需次羊觸藩夢歸往往得故園¶
披圖相對兩恱魂君家紫雲山下村䕶田之水清不渾¶
有孫可教經可翻只坐八口艱饔飱絃歌三徑思所存¶
桑榆力挽扶桑暾黄精掃盡霜蓬根一笑重續兒童言¶
　　　王樓村同年忍冬齋賞菊分韻得頭字十韻<md:KR4f0044_SBCK_039-23b>¶
<pb:KR4f0044_WYG_039-32a>
晩菊多佳色書齋位置幽乍來寛束縛相對解綢繆冷¶
偪精神透清宜臭味投近盃浮藥氣照影出花頭肅肅¶
霜如剪團團露欲流蟹胥黄剖殻鶴氅白披裘籬下非¶
無伴盆邊剰有秋酒徒讙復合詩主病初瘳莫以蹉跎¶
歎終能爛漫酬年年髙興在亦足慰淹留¶
　　　次韻答東亭弟滇南見寄之作¶
西風萬葉催黄落鷙鳥盤空恣拏攫南中誰遣雁飛迴¶
滿紙言愁嗟落魄我從前夏與子别行坐時時感離索
<pb:KR4f0044_WYG_039-32b>
荒山亂水夜郎城憶走從軍恍如昨一身輕出曽投筆¶
萬里初歸但垂槖兵戈回首三十年鳥道羊腸夢猶愕¶
子今宦遊乃落此恍惚披圖見滇畧邪龍東徙窟宅清<md:KR4f0044_SBCK_039-24a>¶狂象南奔夷㸑削浪穹水曳青羅帶㸃蒼山淬芙蓉蕚¶
武侯故壘屹闗城阿育遺封割岩壑鳴琴理訟三時暇¶
傳鼓排衙百吏諾才優官事非難了俗險民情遥可度¶
愁懐得酒且暫開詩體如騷亦間作此間索米大不易¶
應笑枯匏繋京洛性癖難陪冠盖游興䦨只想田園樂
<pb:KR4f0044_WYG_039-33a>
馳書為報天南弟待作癯仙同跨鶴¶
　　　武英殿書局告竣除夕口占¶
窮年書課恰如期喜甚兒童放學時剩厯一行還餞臘¶
涉冬三月可無詩舊巢天上重來夢殘局燈前未了棋¶
斑鹿黄牛仍拜
賜白頭慙愧被
恩私(前二日復入南書房䝉¶例賜歲/酒羊鹿魚雉等物仍年  也)
　
<pb:KR4f0044_WYG_039-33b>
　
　
　
　
　
　
　
　敬業堂詩集巻三十九<md:KR4f0044_SBCK_039-24b>¶<md:KR4f0044_SBCK_040-1a>¶
<pb:KR4f0044_WYG_040-1a>
欽定四庫全書
　敬業堂詩集巻四十¶
　　　　　　　　　　翰林院編修查慎行撰
