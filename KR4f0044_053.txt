# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:17.887159
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 53
#+PROPERTY: FILE SB04n0274-053敬業堂詩集續集-卷第三.
<pb:KR4f0044_SBCK_053-1a>¶
敬業堂詩續集卷三¶
　　　　　　　　　海寧　查愼行　悔餘¶
　餘生集上(起癸卯正月/終乙巳五月)¶
　　雍正初元再逢癸卯余年七十有四矣江海餘生¶
　　唫情未廢正如病馬嘶櫪枯葵&KR0644;霜竊取東坡此¶
　　意名此集旣以志感亦以志痛也¶
　　　敬題康熙六十一年暦後¶
王春天上賜官書花甲山中紀閏餘蚤是孟冬頒朔後¶
重逢開歲改元初靑陽左个迴羲馭斗柄東方轉帝車¶
節物不殊年號異敢將新舊比乘除¶
　　　舊有餘波詞二卷原稿失去將四十年沈房仲¶
<pb:KR4f0044_SBCK_053-1b>¶
　　　楚望椒園兄弟忽以抄本來歸即用詞字爲韻¶
　　　口占二絶謝之¶
綺麗餘波入小詞枉抛心力悔難追依稀四十年前夢¶
重拾亾&KR0426;事亦奇¶
故物來歸喜可知木&KR0050;原是我家私相投敢謂瓊琚報¶
兩首詩償兩卷詞¶
　　　二月三日再過西阡看梅適遇沈椒園遂與偕¶
　　　行時德尹以腰痛不能出故章末戲及之¶
臘尾曾經冰雪催旋經風雨又經雷枝頭欲落未全落¶
眼底先開讓後開天好一春逢㡬日身閒半月到三回¶
(半月來與仁和符趙二生及吳興/沈厚餘韓自爲輩兩過此故云)腰輕腰瘦宜相傍故¶
<pb:KR4f0044_SBCK_053-2a>¶
與東陽結伴來¶
　　　題沈房仲閉戸視書小照三首¶
俗物與書仇紛來奪專嗜愛此卷中人胸無戸外事¶
人方用三冬爾乃取九夏梧竹滿淸隂翛然坐其下¶
吾衰苦善&KR0111;鑿壁仰鄰照蘇老有成言得君如再少¶
　　　去冬過當湖重宿化城精舍紅椒上人初自嶺¶
　　　外歸出遊草見示今有詩來索和以四絶詶之¶
化城菴外水如天每到東湖愛泊&KR0179;禪老麤償行腳債¶
詩翁重續對牀緣¶
消息流傳恐失眞親從六祖證前因黑灰堆裏尋衣缽¶
辛苦南華禮足人¶
<pb:KR4f0044_SBCK_053-2b>¶
識取寒泉不二門散花千偈似瀾翻平生痛癢相&KR0028;處¶
拍掌中看帶血痕(來詩有吾道/痛相&KR0028;之句)¶
水月洗&KR0271;雲霧窟廬山面目現當前從今便結紅椒社¶
何必靑松有白蓮(來書云將歸老廬山/相約續靑松之社)¶
　　　喜曾濟蒼學博見過次見貽原韻¶
菰蒲新漲拍村橋鷗外相尋獨倚橈歸路爾貪千里近¶
&KR0272;羣我嘆十年遙蚤時風格追思曼末俗交情感孝標¶
(酒間語及徐/淮江後人)忍負眼前林底月直須酩酊到深宵¶
　　　老友張漢瞻自疁城來有詩感舊次韻奉酬¶
京洛追隨不計春推移俱是兩朝人故交屈指年年减¶
邸報傳聞事事新居近㡬家滄海曲(謂唐考功東江/王給諫學菴)詩¶
<pb:KR4f0044_SBCK_053-3a>¶
留一卷太湖濱(往有橘社唱和漢/瞻曾刻於吳門)眀珠魚目休論價草¶
木終緣臭味親(時以新刋文集見貽/余亦以拙刻奉教)¶
　　　題符天朗聽琴圖小照¶
&KR0093;布澁難縫譜成惱儂曲(緑珠/&KR0001;作)餘音一以散古調復誰¶
續不愛指頭纖只怕指頭俗老耳劇分眀寒泉韻秋玉¶
　　　又題竹里勘書圖¶
邉孝先腹十萬卷&KR0067;蘭成賦三兩竿置爾於雲窻霧閣¶
擬之以靑瑤眀玕¶
　　　哭東亭弟(六月十/九日)¶
旬來聞伏枕旦日走憑棺吾哭得無慟汝貧翻爲官功¶
衰凋䘮盡子姓荷承難後死餘家督腸枯感百端¶
<pb:KR4f0044_SBCK_053-3b>¶
　　　六月廿四夜枕上作¶
季夏之月魃行虐三旬苦&KR0044;兼無風暗雨臥聞來自北¶
眀星起視生於東民勞尚懸飢渴望吏酷聊借驅除功¶
杜陵句似爲我設未免憂國思年豐¶
　　　及門符幼魯將入太學来乞贈行之句¶
海隅夏大旱處暑暑未徂符子將北遊肩輿叩吾廬吿¶
别乞贈言此意胡可虚我持一盃酒味薄分(去/聲)有餘酌¶
子不盡觴行行勉相於男兒屬有志寧甘老鄉閭京華¶
聲利場太學才所儲天衢闢賢路馳騁誰不如筮易得¶
同人謹於出門初豈惟交道爾願以類推諸¶
　　　亢旱苦唫四章¶
<pb:KR4f0044_SBCK_053-4a>¶
居非永熟鄉兩世且拙宦歸田踰一紀仰屋屢永歎初¶
來親故疎近遣僮奴散兒孫累十口穉弱居過半頗覺¶
生理艱頺齡乏長算何當委時運付以一咲粲¶
荒政緩催科朙明　新詔制陋邦亦王土徵發當此際¶
皇天久不雨瞻仰星有暳郡符夜到門猛挾雷霆勢貧¶
家窘倉猝慮不及卒歲盡典禦冬衣而充夏秋稅¶
年年秋八月種菜及是時自從亢旱來風燥土不滋荷¶
耡破完塊投種計已遲甲拆稍萌牙蟥(去/聲)口甘如飴嗚¶
呼菜色民自古乃有之今方愁歲饉豈獨啼年飢¶
此鄉本瘠壤寥落窮甿居樂歲尚歉㱂戸鮮升斗儲十¶
年罹海患疾痛況未舒熬波久無鹽竭澤兼無魚何以¶
<pb:KR4f0044_SBCK_053-4b>¶
置此輩俾安作息餘吾詩倘可風聞者盍采諸¶
　　重陽前四日沿海隄入邑城道中感賦¶
愁臥閱十旬閉門何所之今晨偶爾出目觸中心悲海¶
霧一氣黃秋陽敵炎曦黍苗槁旣盡禍及菉與薋有如¶
經戰地顚倒橫僵屍果然周餘民&KR0228;&KR0228;靡孑遺赴死聚¶
百族偷生無一機曷不呼彼蒼天高聽宜卑傷哉莫以¶
吿造物非不慈田間老秃翁罪歲㣲有辭身謀良自拙¶
遑恤斯人飢¶
　　　十月九日重赴沈仁山賞菊之招席上戲拈二¶
　　　絶句¶
&KR0881;夏經秋旱太甚問花那得此精神一池水抵三時雨¶
<pb:KR4f0044_SBCK_053-5a>¶
辛苦朝朝抱甕人¶
遲&KR0271;猶及領晴光日薄風輕未有霜只算今年秋帶閏¶
重來恰好是重陽¶
　　　菊花中有名舊朝衣者戲咏之¶
借緋借紫儘無端俗眼多從一例看衣不如新人已舊¶
枉呼贊善作朝官(香山詩好似東都白贊/善被人猶喚作朝官)¶
　　　題勝予姪牧牛圖五章章四句¶
飯之則肥飲之則瘦緩爾啇聲聆予雅奏(一/解)爰四其足¶
可菑可畬亦兩其角可以挂書(二/解)爾牛來思釋兹在兹¶
既辭輓軛盇解厥縻(三/解)黃金籠頭飼于豢牢與其爲甯¶
毋寧爲陶(四/解)出闗者靑露地者白自我牧矣各適其適¶
<pb:KR4f0044_SBCK_053-5b>¶
(五/解)¶
　　　徐觀卿將北行有詩留别次韻奉酬¶
鉅若鼇戴山微如螘冠粒履幽則坦坦用壯斯岌岌君¶
才眼罕儷君語口恒澁半月脫朝衫窮年事緗笈躬承¶
馬班後學富鯤鯨吸勝國史未成嗣賢合重葺烹雞用¶
牛鼎少膾取多汁嗜篤来衆嚌衿&KR0271;袪積習東江老名¶
宿(謂唐/實君)惠好稱朋執浥彼古井深資予修綆汲羅千&KR0224;¶
必萬粺九糲或十義以晰精觕時乎視闢翕寧非明堂¶
材盍奏淸廟什行藏勇内斷聲譽恥虚襲峩峩野史亭¶
燦燦傳家集爲鱗雖久潛在羽難終戢　新綸紹前局¶
初震發羣蟄人皆推掌故官甫踐末級巾笥快提攜直¶
<pb:KR4f0044_SBCK_053-6a>¶
廬供采緝歲增廩稍豐月受隃縻給同僚歛手避先輩¶
下牀揖尺木階徐升登瀛門再入矯首有抗顏和衷靡¶
孑立所期擊汰往安事臨岐泣贈處例當酬蠅蝱附驥¶
馽山蔬忝饟薄村酒勸飲溼遠道懽莫追餘波感猶及¶
志士覬業成吉人貴辭輯從教衣帶緩肻作&KR0461;吏&KR0485;功¶
名況時至庸可俯而拾去去慰民望吾方詠臺笠¶
　　　題徐子貞大司空遺像¶
我出師門垂四十年通家後進獲奉周旋公之視余猶¶
稚弟然晚追前躅同返林泉幸不負夫初心遽舍我而¶
逝焉官止于司空壽躋乎老傳式瞻畵像儼睹生前蓋¶
逝者其耋而不亾者其天¶
<pb:KR4f0044_SBCK_053-6b>¶
　　　徐靑藤墨牡丹爲視遠上人題二首¶
濃墨點&KR0031;花枯枝綴一椏目中無尹白放筆自成家¶
不&KR0070;洛昜春不上天彭譜愛此甘露瓶紋如衲衣補¶
　　　題金匡秀戸部南廬圖卷子¶
婁江之水淸滄浪幽居宛在天一方展&KR0271;八尺好橫幅¶
令我興發神蒼茫耕烟筆玅呼欲起(圖爲王石/谷&KR0001;畵)快比幷¶
刀能剪水樹髙竹密緑兩涯日薄風微香十里飛来&KR0083;¶
上疑有聲采蓮歌逐菱歌生亭臺占斷淸凉國宜爾三¶
人遺䆠情人間炎&KR0044;吁可怕亦有扁舟思穩駕題詩預¶
作隔年期來就圖中消九夏¶
　　　哭唐東江考功四首¶
<pb:KR4f0044_SBCK_053-7a>¶
獨上扁舟遡逆風滿天冰雪到婁東賸含溼面&KR0031;行泪¶
來哭平頭九秩翁與我相忘形跡外感人尤在朴誠中¶
矯時肯擬朱公叔自此交情見始終¶
華髪登朝僅兩年賦歸樂事在林泉招邀鄉社耆英友¶
成就師門繼起賢(君歿後數日徐觀卿以輓/章寄示具述相成之誼)上瑞人方¶
占夀國少微星忽隕吳天九原可作夫奚憾自信千秋¶
業必傳¶
曾將尺素寄相思亦有流傳肯見疑無間可容纖芥入¶
此言唯許兩心知麤償晚節行藏約細檢生平贈畣詩¶
最後一篇皇甫序不教衆目笑詅癡(今年正月君/爲余敘詩集)¶
門館郊園次苐&KR0271;昔遊㡬度獲趨陪十年齒序推兄長¶
<pb:KR4f0044_SBCK_053-7b>¶
半榻塵封望我來同調云亡應共惜輓歌相續有餘哀¶
海山兜率&KR0252;茫路老向人間首獨回(此章追述京華舊/事兼傷揆文端公)¶
(時文端下世巳七年君集中/哭揆詩有見示語故及之)¶
　　　甲辰正月重訪佟陶菴同年於江寧試院感舊¶
　　　有作二首¶
嶺南經判袂海上繼啣杯忽漫七年别猶能十里來短¶
長踰隴夢辛苦佐時才(君由西寧軍前奉/旨起用故云)萬事蒼茫外¶
重逢又一回¶
跡忝朝廷舊身叨禮&KR0070;優入時庸自棄出谷偶相求柳¶
色回靑眼梅花笑白頭感君期我厚長恐負千秋(曩承/分俸)¶
(刋拙集/故及之)¶
<pb:KR4f0044_SBCK_053-8a>¶
　　　上元前二日陶菴以詩約遊淸凉山次韻奉答¶
令節長多雨連朝偶得晴陪遊原有約索醉豈無名(香/山)¶
(詩獨醉似無名/借君作題目)稅杖扶身健芒鞵稱腳輕老嫌簫鼓鬧¶
準擬入山行¶
　　　元夕偕陶菴中丞遊淸凉山寺¶
山號淸凉寺並稱此山此寺冠金陵展&KR0271;碧落千重&KR0224;¶
湧出紅蓮百萬燈勝踐肯隨殘劫廢(佛殿新/被火)危欄知得¶
㡬回凭宰官說法吾來聽或恐身爲過去僧¶
　　　題秦淮丁氏河房二截句¶
一派淪漪漾小波風光其奈早春何亭臺夾岸参差影¶
老柳無多新栁多¶
<pb:KR4f0044_SBCK_053-8b>¶
畵社詩壇半寂寥百年塵刼履綦銷依稀記得虞山句¶
丁字簾前是六朝¶
　　　贈淸凉中洲禪師¶
師在吾鄉住十年風塵南北見無緣眼前一片淸凉界¶
二老相逢亦偶然¶
經史紛綸入剪裁黃山賦可壓天台波流雲委三千字¶
一句何曾杜撰來(師有黃山賦皆集/古人成句爲之)¶
　　　戲柬蔡&KR0599;升¶
饑鳳軒前隕客星(杜/濬)璞菴歿後少詩朋(王廷/銓)能談五十¶
年來事一個隳官蔡鉉升(高唐賦長吏隳/官賢士失志)¶
　　　席上留别陶菴&KR0599;升中洲禅師適至¶
<pb:KR4f0044_SBCK_053-9a>¶
高僧來入社&KR0271;府出登壇韻鬥千巖險唫求一字安足¶
增行子重敢竭故交歡江渚禽魚便新篇寄不難¶
　　　自金陵至丹陽歸途即事口號六首¶
莫愁湖北莫雲橫淳化&KR0028;南朝日生不管羣情方望雨¶
出門一&KR0461;但祈晴¶
茅菴僧勸趙州茶遙指坡陀去似蛇爲說井枯池亦竭¶
前頭漸少賣漿家¶
野無靑草麥無芽捲地風來撲面沙遇著閒人還借問¶
前村何處有梅花¶
應試諸生半跨驢就中不少鄭昌圖相看一咲休相避¶
西抺東塗是老夫(二月補行/癸卯鄉試)¶
<pb:KR4f0044_SBCK_053-9b>¶
滿眼流移大可憐憐渠所至遇凶年&KR0093;毫何補飢寒色¶
忍爲看囊惜一錢¶
古邑句容隻堠邊僅通車騎不通&KR0179;詩翁來往無人識¶
獨結&KR0012;燈信宿緣¶
　　　送李邑侯罷官歸武功二首(名含英甲子/科乙榜秦人)¶
思歸若箇便成歸簿領抽身似爾稀昨日罷官今日去¶
萬人海裏羨鳧飛¶
武亭川外武功天禁旅西征近十年留取濟時心力在¶
讓他卜式去輸邊¶
　　　薄遊二十日歸時西園西阡梅花已零落而盆¶
　　　中三本&KR0271;方爛熳戲成二絶¶
<pb:KR4f0044_SBCK_053-10a>¶
落盡江城&KR0327;裏花主人索咲始還家盆梅亦是移根接¶
不爲東風長妬芽(見黃伐/擅集)¶
舊圃新阡本一家天工人巧略爭差遲&KR0271;畢竟先桃杏¶
及作春頭替代花¶
　　　庭有柔木二月初吐小白花花皆五出因名之¶
　　　曰雪梅¶
紅梅巳死(十年前/手植者)盆梅謝五出輸他密綴條比似雪花¶
看更好入春一月不曾消¶
　　　石芝(出南海中鄭北山/集&KR0001;云石花也)¶
海南有異產瑤質波濤姿靈苗豈根蒂歲久成菌芝土¶
俗名以花泥沙誰惜之我來遊嶺表瑞物始見奇歸無¶
<pb:KR4f0044_SBCK_053-10b>¶
千金槖石肻萬里隨刷以止濁膠澤以無垢脂藉以錦¶
文石承以縹色瓷平堦水一&KR0486;淼若千頃池中央好位¶
置爲爾呈華滋上有蔚藍天倒&KR0509;星斗垂㫄有金鯽鯉¶
吹唇搖尾鬐菖蒲須漸長荇藻交紛披芝兮得其所永¶
與山海辭喚醒嗜睡翁此品不療飢吾姑悅吾目君母¶
朶君頤(東坡有夢食石芝詩故戲云/喚醒濛濛嗜睡翁亦蘇詩語)¶
　　　牡丹花下偶題¶
吾生去日多來日春事今年减舊年可惜風光太狼籍¶
彊扶衰病到花前¶
　　　潤木新居看玉蘭次德尹隔日雨阻原韻兼示¶
　　　上姪令錄寄京師¶
<pb:KR4f0044_SBCK_053-11a>¶
唐昌玉蕊豈易得木筆愛吐瓊瑤花倉皇不費萬金買¶
先後特爭一日差遲開正爾及爛熳治具公然出咄嗟¶
吾廬無此聊藉口夜醉東舍晨西家¶
　　　德尹新居看牡丹二首¶
新堂旣已成名種移牡丹鞓紅玫瑰紫深色鬥兩般迨¶
兹風日晴家會欣團圞買栽洵得地好與兒孫看(是日/信菴)¶
(自開化歸諸姪/諸孫俱在坐)¶
吾庭非無春其花名玉樓昨開值驟雨爛熳八十頭召¶
客客不來主人翻出遊(先一日招諸弟于窳軒/爲賞花之會被雨阻)有情定¶
遙妬易地爲勸酬¶
　　　哭承兒四首¶
<pb:KR4f0044_SBCK_053-11b>¶
汝兄四十八捨我而逝矣汝沒後十年&KR0070;亦止於此兩¶
哀併一慟摧感胡能已明知贅世翁必無久存理所傷¶
門&KR0840;薄壯殞先暮齒生汝兄弟三眼前惟一子䰟兮去¶
如夢未遠呼應起¶
小年故多病慮作短折童亦旣見成人庶望送我終天¶
乎忍降割奪去仍匆匆葠價貴於金積孱氣不充有時¶
或彊起好語聊慰翁誰知藥㒺效竟坐室屢空¶
四女各未字三男盡孩提汝在稱慈父汝亾累孀妻一¶
母將七雛故巢且羣棲饑寒雖僅免晨夕同號啼老耳¶
實怕聞聞之彌愴懷吾今已耄及嫁娶何時諧¶
汝叔苦相勸謂我勿過傷人生百歲中壽天齊彭殤六¶
<pb:KR4f0044_SBCK_053-12a>¶
十且不毀矧迺七十强禮教有格言嗟嗟吾豈忘那堪¶
垂老境重此遘逆䘮委蛻視子孫達觀媿&KR0041;莊收聲欲¶
制泪泪落復&KR0070;行¶
　　　七夕邀諸弟作眞率會先三日爲芝田七秩生¶
　　　辰兼補夀觴席上口占四絶¶
一家舊注長生籍合算今年得㡬何四個老人三百歲¶
更加百歲肻辭多(四個老人三百/歲用香山成語)¶
不問賓筵與主筵更番酌必我居先此觴只算屠蘇酒¶
得歲還應讓少年¶
人生七十古來稀萬口流傳老杜詩咲引南華爲轉語¶
行年七十似嬰兒¶
<pb:KR4f0044_SBCK_053-12b>¶
斗牛光並老人星銀漢中央界紫庭但願年年仍此會¶
借君生日倒吾瓶¶
　　　七月十九日海灾紀事五首¶
門前成巨浸屋裏納奔湍直怕連牆倒寧容一榻安卑¶
憐蟲窟掩仰羨燕巢乾海闊天空際誰知寸&KR0461;難¶
借穿殊少屐欲濟況無舟我怯行攜杖兒扶勸上樓雞¶
豚混飛走鵞鴨亂沉浮小刼須臾過茫&KR0252;織室憂¶
不有匏瓜苦渾&KR0111;稼穡甘奇灾悲目擊往事聽農談高¶
岸翻爲谷窪居直似潭連山浮島嶼㡬點户東南¶
驚䰟招晷刻沉氣晦連晨身似乘槎客誰爲裹飯人淊¶
淊方滿地衮衮&KR0291;迷津久在人間世徒嗟閱歷頻(水無/沉氣)¶
<pb:KR4f0044_SBCK_053-13a>¶
(出國/語)¶
亭戸千家哭沙田比歲荒由來&KR0028;氣&KR0070;復此覩流亡痛¶
定還思痛傷時轉自傷艱虞吾分在無計出窮鄉¶
　　　武原故人陳少典下世垂五十年尚未克葬比¶
　　　聞棺木被海潮所漂感傷存歿作詩寄其子行¶
　　中¶
一棺猶淺土聞說被潮衝痛矣兒無父傷哉殯未封居¶
貧須量力擇吉乃逢凶(行中精於堪/輿家術故云)骨朽難逃刼吾將¶
罪毒龍¶
　　　李氏外孫女歸寧其母於南昌詩以示之¶
汝母年四十無男痛&KR0012;孀我時在汝家目睹心悽愴回¶
<pb:KR4f0044_SBCK_053-13b>¶
頭汝在側肩差如母長弱女良勝無含哀解徊徨亟歸¶
爲擇壻近出諸孫行前春遣就婚去秋聞弄璋老人破¶
涕笑稍用慰所望爲婦已三年禮宜見姑嫜却愁形與¶
影生長未&KR0272;孃女出孃&KR0012;單依依誰侍㫄送汝至中道¶
此情良可傷愛割乳上雛隨親返南昌分飛二千里東¶
下錢塘江逮汝夫婦來我復遭逆䘮匆匆暫相見悲喜¶
焉得&KR0031;西風吹斷雲診夢占不祥俄來南浦信又報無¶
服殤人間内外婣歡聚恒充堂天胡於此酷觸境罹奇¶
殃歸寧亦可憐母在雛則亡想當重會面斷續難爲腸¶
切勿念老人老人行自量世無消愁藥可有長生方¶
　　　題仲弟查浦後甲辰圖小照十六韻¶
<pb:KR4f0044_SBCK_053-14a>¶
鄉黨吾廬會高堂學圃圖(學圃圖先大夫甲寅春畵像/也余兄弟四人及大兒克建)¶
(咸侍列圖中今/五十一年矣)承顏猶宿昔過眼特須臾賤日&KR0031;靑髩¶
歸休兩白鬚得兒雖校晚投老倍堪娛(弟生三子皆在/五十六十以後)¶
漸愛隨肩侍長聽隔壁呼(用南齊劉/瓛兄弟事)推先讓棃栗交替¶
飲屠蘇樹是三珠茁庭非一鯉趨自&KR0339;牛䑛犢人羨鳳¶
將雛膝下添文度(去冬新得一/孫亦入畵)毫端識長儒(見北史/文苑傳)閒¶
依髹几坐健却癭藤扶喚出從花下排行繞屋隅起居¶
方遞進左右亦時須偶作分巢燕均爲反哺烏行看孫¶
丱角勿&KR0111;(去)父勤劬笑問多男子何如五丈夫更煩名¶
畵手貌爾比商瞿(商瞿老年生五丈夫/子竊爲弟留眼望之)¶
　　　送沈楚望赴汴梁幕兼寄楊次也徐象求¶
<pb:KR4f0044_SBCK_053-14b>¶
之子梁園去詞華洵絶倫幙僚稱得士村巷感居人夢¶
豈江河隔情兼臭味眞此中多舊好毋惜附書頻¶
　　　海魚嘆(幷序)¶
　　吾邑未罹海患以前城西有巨魚隨潮至約千餘¶
　　觔潮退閣沙附近居民割而食之不半月而來海¶
　　潮之禍客有傳其事者作此以補前詩所未及云¶
永明海鷰移山來(南齊書永明九年鹽官縣石浦有魚/乗潮來水退不能去黑色無鱗土人)¶
(呼爲/海鷰)細鱗不數菜黃鮐(桓寬鹽鐵論菜黃/之鮐不可勝食)居民分臠彼¶
何罪天遣先期行吿災浹旬以後洪流至鬼泣神號無¶
處避怒聲似爲魚復仇千萬生靈吞一氣魚乎魚乎倘¶
有知孰噉汝肉刳汝皮如何了不分恩怨一任波臣恣¶
<pb:KR4f0044_SBCK_053-15a>¶
虐爲¶
　　　中秋與佟陶菴中丞相遇於江陰舟次邀同月¶
　　　下小飲口占一首¶
淸凉古寺上元遊重展晴光爲我留一咲可知無價買¶
萬緣何必有心求主張風月推壇坫舒卷波瀾入唱詶¶
絶勝虎山橋畔路兩頭絃管作中秋(蘇人皆望先生於/是夕至虎邱故云)¶
　　　吳&KR0179;口號五首¶
潮痕初退岸猶淹直過吳江水始甜賴有具區三萬頃¶
不然潟鹵盡生鹽¶
東鄰禾爛相無舂西舍居然畝一鍾肻信報施皆鹵莽¶
惰農方欲傲良農¶
<pb:KR4f0044_SBCK_053-15b>¶
水厄初離大海濱人天孰與指迷津忽然石觸舟中裂¶
悟徹平生有漏因(過滸墅闗石觸舟/壞此中似有悟境)¶
往來屈指一旬中南北東西總逆風勿與此翁同此路¶
鄰&KR0179;豈必盡無篷¶
黑白何心角逐䧺黃羊枰付水流東依稀十九條邊路¶
也算仙家小劫終(舟中與尊聞姪圍碁遣日/今碁局爲水所漂故云)¶
　　　吊秋花二首¶
貧到今年甚栽花徑幷荒客疎閒&KR0461;屧庭失好秋光枯¶
槁翻因水摧殘不待霜感時覘物變渾似閱滄桑¶
爲少成陰樹從添覆地花頻頻滋灌漑歷歷萎泥沙凉¶
蝶飛何處秋蟲話别家陳根如不死春雨望萌芽¶
<pb:KR4f0044_SBCK_053-16a>¶
　　　題從孫東木說劍圖小影¶
擁書仗劎眞名士看舞徴歌亦雅儒(令祖聲山有仗劎/擁書圖尊甫恒&KR0042;)¶
(有看舞圖舊/皆屬余題句)愛爾丰神如父祖爲題詩到第三圖¶
　　　喜得三弟潤木請假省墓之信四首¶
忽忽京華别回頭十二年自嗟衰巳久重見恐無緣喜¶
極淚隨落書來夢吿先(前一夕夢與諸/弟共飲梅花下)蚤梅消息近猶¶
及草堂前¶
一&KR0083;平安字中含慘痛辭乞歸寧論暫得請敢嫌遲¶
恩重身難退天高聽故卑自今方計日倚杖候柴籬¶
至性吾憐汝頽齡似弱齡銜哀思往事燔吿慰　先靈¶
再世　恩榮逮千秋雨露零岡阡松栢路冬月倍靑靑¶
<pb:KR4f0044_SBCK_053-16b>¶
海角承基業秋潮冒石塘三間僅無恙十畝已全荒身¶
在貧何礙詩成病亦忘古來無此樂四老話連牀(時四/弟信)¶
(庵方赴省試/計當同歸)¶
　　　製地黃丸十韻¶
恒醫多試藥久病守成方客或餐雲母吾唯服地黃豈¶
無他佐使兼取理陰陽味以甘爲正材尤熟者良飯蒸¶
資穀氣酒洗帶糟薌㡬遍親炮炙移時謹弆藏磨臍霏¶
白雪臼杵擣&KR0007;霜夜和丸加蜜朝飢嚥用湯參苓從長¶
價藜藿等充腸若問延年訣君看髮短長(藥性論云&KR0836;/地黃久服變)¶
(白延/年)¶
　　　重陽前一日曾三弟招同德尹芝田登龍尾山¶
<pb:KR4f0044_SBCK_053-17a>¶
　　　歸飲齋中口占二截句¶
十年㡬度記淸遊一壑能專又一邱輸與主人筋力健¶
咲看三杖拄交頭(余與德尹芝田俱杖/而登山曾三獨否)¶
髣髴前塵付夢遊認將龍尾作旄邱(詩疏前髙後/下曰旄邱)醵錢¶
可是看囊物爛醉歸仍挂杖頭(是日曾三獨爲主仍/以百錢見還故云)¶
　　　九日閒步橫漲橋西過玉禾堂晤言思百原存¶
　　　叔季益諸姪憶五十年前曾偕荆州兄登宅南¶
　　　小邱感嘆之餘得一絶句¶
五十餘年指釣遊憶同把蟹撇新篘竹林便是西州路¶
賸對諸郞半白頭(言思年過周甲/百原亦五十七)¶
　　　洪梅岑自珣溪過訪即次去年投贈首尾二章¶
<pb:KR4f0044_SBCK_053-17b>¶
　　　韻用詶繾綣之情¶
隔年曾讀七篇詩同調如君更不疑久缺寄書成嬾慢¶
重煩弭櫂訪衰遲菊荒陶徑仍留客楓落吳江巳後時¶
慰我寂寥何以報敢從鷁路指鴻逵¶
俗談肻置齒牙間一咲相逢飯顆山知我者希應自愛¶
古人如作許誰攀漸消實事休回首竊忝虚聲秪汗顏¶
借取尊前秋好處滿川風月送君還¶
　　　自海潮退後旱乾凡兩月餘立冬後三日風雨¶
　　　連晝夜身在&KR0373;畝憂樂之境與鄉鄰同率成一¶
　　　首¶
大潦之餘重苦旱入冬一雨沛窮檐村翁旋報麥芽茁¶
<pb:KR4f0044_SBCK_053-18a>¶
㸑婦先知井味甜天澤下施方是益民情取足詎傷廉¶
缾罌滿貯煎茶水觧渴充饑兩莫兼¶
　　　題徐學人荼坪書屋圖¶
易於水澤交中爻有頤象聖人喻諸味義在五與上苦¶
雖不可貞甘則往有尚詩家釋荼薺彼此互相妨甘苦¶
味絶殊譬形非一&KR0250;荼坪至性士即事寓意匠中有涕¶
淚㾗么絃出哀唱圖來屬繼和畵好神悽愴我欲釋其¶
神展圖咲相向苦中適得甘一物取兩況祝君如諫果¶
甘至苦可&KR0111;天方憐斯人今亦蔗境償(上)吾詩非適俗¶
良用慰瞻望¶
　　　題沈勉之春江待渡圖¶
<pb:KR4f0044_SBCK_053-18b>¶
易曰有待行詩云須我友通乎需之義利&KR0881;夫何有韋¶
弦矯後急軒輊視前後萬事靡不然時來隻成偶命圖¶
寓深意識者爲頷首¶
　　　四杖圖歌(幷序)¶
　　雍正甲辰秋潤木以省墓乞假信菴南宮下第仲¶
　　冬望後相繼到家時余年七十有五德尹七十有¶
　　三潤木已開第七秩信菴最少亦平頭六十矣白¶
　　首兄弟重聚一堂此生此樂何可多得沈子松年¶
　　爲繪四丈圖圖成余首唱一篇屬諸弟共和¶
兄年杖國兮弟杖鄉昔之少壯兮今皆老蒼伯兮仲兮¶
偕叔與季杖亦如人兮一二三而四(語本皇極/經世書)天教四¶
<pb:KR4f0044_SBCK_053-19a>¶
杖兮配四翁落我手中兮入我圖中斯圖閱世兮知凡¶
㡬世安得斯人兮世世爲兄弟¶
　　　從孫東木贈我石徂徠集及舊墨二挺口占以¶
　　　報¶
手生慣使雪堂墨眼暗愛看抄本書勿咲老饕貪盡取¶
譬嘗熊掌得兼魚¶
　　　東木與楚望疊魚字凡七章連翩傳示再拈二¶
　　　首以畣來意¶
才地評量緫不如連朝踏凍費傳書兩賢健比雲端鶻¶
一老嬾於冰底魚¶
插架徒然萬卷餘只圖遮眼不繙書詩成亦用白描法¶
<pb:KR4f0044_SBCK_053-19b>¶
免得人譏獺祭魚(來詩誇余蔵書/之富故有此畣)¶
　　　東木前貺初從楚望轉致詩中未之及楚望有¶
　　　詩見督戲疊來韻兼示東木¶
淸況原從君&KR0001;於報章草附一行書衰顏&KR0111;事&KR0011;如此¶
重爲蹄筌記兎魚¶
　　　椒園自杭歸用魚韻繼和四章見示再疊畣之¶
賸馥殘膏吐棄餘免冠自哂不中書何來好句如香餌¶
十丈寒潭又出魚(用呂氏/春秋語)¶
多生有味在三餘不是還書即借書童似蟄蟲愁啓戸¶
主方漑釜喜烹魚¶
垂白慈幃暮倚閭平安兼望海南書詩人至性吾能識¶
<pb:KR4f0044_SBCK_053-20a>¶
彈鋏歸來豈爲魚(來詩用馮/驩事故云)¶
霜雪侵陵日月除一尊與爾且澆書賸留五色&KR0272;披羽¶
待配春盤潑刺魚(時餉我野雞先以臘酒報/貺新年尚擬作主人也)¶
　　　喜雪九疊前韻¶
冬旱旋經兩月餘朝朝咄咄向空書欣欣喜動睂閒色¶
雪兆豐年夜夢魚¶
　　　烏程王懿誦明府以潯酒八壜見貽再疊前韻¶
都門醉别十年餘念舊重煩咫尺書與致靑州八從事¶
不愁換酒少金魚¶
　　　雪後同德尹潤木於西阡裁翦松柏枝即事十¶
　　　二韻¶
<pb:KR4f0044_SBCK_053-20b>¶
五百新阡樹參天待㡬時縱饒心欲&KR0297;夫豈力能爲方¶
法咨林叟權宜問葬師皆云扶直榦切戒蘖橫枝趂取¶
冬餘臘母拘日反支及朝行展視有道在芟夷斟酌供¶
薪穫商量用斧斯攀條防損葉近本怕傷皮翦伐初何¶
忍栽培擬自兹養成非易易競長勿遲遲鹿去寧教觸¶
烏來定引慈好留君子澤傳語後人思¶
　　　甲辰除夕與德尹潤木敬業堂守歲¶
十里東西宅中央是舊廬但教頻會合何異昔同居就¶
我生春色(前十日已立春/故借用杜句)爲歡卜歲除白頭三醉叟相¶
顧一軒渠¶
　　　乙巳元日偕潤木飲德尹梓樹堂¶
<pb:KR4f0044_SBCK_053-21a>¶
夜點霏㣲雪晨&KR0271;爛熳晴吉占逢上歲(漢書天文志正/月旦決八風東)¶
(北爲/上歲)殘醉續深更門冷稀賓客年衰有弟兄欲知排日¶
樂童穉也歡迎¶
　　　三日偕德尹過潤木&KR0031;遂堂小飲¶
橋北生春水橋南泊舫&KR0179;(爾雅注舫/並兩&KR0179;也)堂&KR0271;書插架池動¶
柳含煙此會經三日吾生又一年未須論聚散取樂及¶
尊前¶
　　　信庵四弟自&KR0271;化至貽我頭陀蘭一盆¶
海水如鹽變白沙小庭羣卉少萌芽未栽堂北宜男草¶
忽到山中侍女花(見采蘭/襍志)捲㡢移盆香馥郁迴燈入畵¶
影交加東風吹過寒梅信笑問蘭陔有㡬家¶
<pb:KR4f0044_SBCK_053-21b>¶
　　　再咏頭陀蘭¶
有美猗猗蘭山人蒔藝成瓦盆移磵谷滋䕶從孩嬰歲¶
久葉紛披寶同翡翠罌(見歸/田錄)是宜有佛性故以頭陀名¶
我本老比邱宿世偕修行對之莞爾咲亦若弟見兄適¶
當春蚤時抽穗百十莖蕊者含其芳秀者揚其英深叢¶
如自匿高榦或自呈方將入我室豈獨列我庭我庭窅¶
而深我室幽以淸中空無一有百竅延虚明㣲颸何處¶
來鼻觀先通靈霍然蘇病骨邈矣遠俗情同氣何待求¶
同心何用盟但看露地住爾汝胥&KR0111;形(大品云須菩提/說法者受十二)¶
(頭陀其八/爲露地住)¶
　　　元宵後一日德尹第二孫彌月再同諸弟作湯¶
<pb:KR4f0044_SBCK_053-22a>¶
　　　餅會¶
昨夜燒燈節團圞正及時今朝湯餅會少長復於斯却¶
喜抱孫蚤渾忘生子遲回頭看乃祖顏色尚嬰兒(戲用/老萊)¶
(子/事)¶
　　　送潤木假滿還　朝四首¶
百日期俄滿依依旦夕留情應&KR0028;棣萼夢亦戀松楸繞¶
膝餘黃口迴腸感白頭稻粱　恩漸重何敢說長休¶
屈指平生日全家聚會難當初殊未覺此去若爲寬盡¶
撥形骸累徐商出處安古來朝市隱直作故林看¶
要津居不易況乃近鸞扄密勿絲綸閣承明著作庭昏¶
歸&KR0106;掃&KR0100;曉入必侵星前輩如趨步司徒尚典刑(謂張/研齋)¶
<pb:KR4f0044_SBCK_053-22b>¶
(尚/書)¶
直伴多卿貳歸休獨老翁十年供奉後一夢欠伸中起¶
廢　恩長負隨班命不同定&KR0041;相問訊爲道耳全聾¶
　　　潤木北行後喜學庵弟到家二首¶
壇坫文章伯儀曹主客郞官曾居粉署歸只守茆堂鄉¶
黨人皆敬蒓鱸味正長起予腰腳健踏屐到南塘¶
送迎連日有出處一家中且喜辭朝客重添合醵翁兩¶
睂雖雪白&KR0031;頰尚霏紅偕隱年相亞如何不約同(余及/德尹)¶
(先後歸田年皆六/十四學庵亦然)¶
　　　會城諸子寄示燈花唱和詩卷戲作二首補未¶
　　　盡言之有¶
<pb:KR4f0044_SBCK_053-23a>¶
短檠(平)&KR0138;二尺高燭或三條艷蕋能含照芳心怕被挑¶
&KR0271;原資火力落豈待風飄老眼渾如霧從看漸漸消¶
到處傳鄉信更番報客過隔宵疑有讖詰旦緫成訛螢¶
尾光相似蠅頭熖㡬何防他蜂蝶咲輕命是飛蛾¶
　　　當湖過高文恪公墓下有感¶
天上巢痕掃人間鶴夢回新松陰漸合宿草客誰來廢¶
瑟餘三嘆題詩擬七哀自傷遲暮眼轉瞬閱興衰¶
　　　重晤借山和尚時將歸老匡廬故後半云¶
東湖吾所愛訪友復尋春可嘆論交地唯存出世人(嚴/西)¶
(武於去/年下世)烟波寬放艇雲霧密藏身二老心期在隨方緫¶
比鄰¶
<pb:KR4f0044_SBCK_053-23b>¶
　　　以陳鳴遠舊製蓮蘂水盛梅根筆格爲借山七¶
　　　十壽口占二絶句¶
梅根已老發&KR0012;芳蓮蕋中含滴水香合作案頭淸供具¶
不歸田舍歸禪房¶
偶然小技亦成名何物非從假合成道是摶沙沙不散¶
與翻新句祝長生¶
　　　曉渡泖湖¶
扶桑初旭射波紅人在波光浩淼中一葉舟如千里馬¶
落潮時候挂帆風¶
　　　大司農華亭王公哀輓六首¶
逮事　仁皇帝初終五十年官評崇歿後物望繫生前¶
<pb:KR4f0044_SBCK_053-24a>¶
進退同僚式詩文異域傳　龍髯攀莫及銜痛遂終天¶
(公薨於雍正癸卯中秋/距/先帝升遐僅九月)¶
公豈當言路時方競楚風妄男談禍福俗子走盲聾不¶
藉祛邪力安知衞道功問誰操白簡衮衮咲諸公(此述/辛酉)¶
(秋公官讀學時/劾朱方旦事)¶
昭代龍門重先朝信史成褒譏歸直道好惡冺平情事¶
大&KR0028;千古心勞萃一生後來加點竄此任恐非輕(此述/丁丑)¶
(春公奉專/&KR0239;纂修明史/事今史局重開故結句云)¶
巾箱家世業鄭孔有箋疏兼綜紛紜說重煩考證餘荆¶
榛芟藝苑雲霧闢經畬倚賴醇儒筆流傳秘監書(此述/公乙)¶
(未春還朝奉/旨/纂輯毛詩傳註事)¶
<pb:KR4f0044_SBCK_053-24b>¶
承家多令嗣柄政有賢兄星叶乗箕兆旌題去國銘¶
宸衷餘震悼朝典僃哀榮公已無遺憾徒傷後死情¶
門生門下士時世溯淵源别有酬恩泪深&KR0041;知已言(壬/午)¶
(以後愼行入/内廷/荷公奬許逈出儕輩)佳城瞻望近(公/賜域在/平湖縣界内)畵像典¶
刑存酹酒陳詞意還應徹九原¶
　　　陶庵中丞來撫吾浙寄示重到西湖詩兼索和¶
　　　傳語以十章爲率次韻如&KR0070;報之¶
一篇乍展兩睂嚬官&KR0083;投來寂寞濱值得白家飛醆賀¶
江山管領屬詩人(白香山詩且喜詩人来/管領遙飛一盞賀江山)¶
花應含咲柳舒顰老葑重&KR0271;淺渚濱一色春波三百頃¶
可憐魚鳥總依人(時重濬/西湖)¶
<pb:KR4f0044_SBCK_053-25a>¶
聖主當時愛笑嚬(用淮/南子)陪游十日此湖濱閒鷗喚醒眠¶
沙夢可有鵷鸞隊裏人(來書語及丁亥春隨/駕至湖上唱和事)¶
重傳魚素語含嚬與致珍羞到水濱野老忍充藜莧腹¶
鄰家還有斷炊人(後十日承手書/相招兼貺珍味)¶
十室相看九額顰連年水旱厄東濱福星一點明吳越¶
多少人間望歲人¶
烟雨先&KR0271;西子顰遙從海澨泝江濱願推睠顧貧交意¶
次及鶉衣鷇食人¶
霜松雪柏靑㝠上弱藻疎萍沼沚濱地望雲泥心不隔¶
眼中誰似繡衣人¶
兩回款洽長江畔一度追隨南海濱今作部民應自量¶
<pb:KR4f0044_SBCK_053-25b>¶
竭歡肻效掃門人(用漢書/魏勃事)¶
已成嬾病兼衰病合臥漳濱與潁濱&KR0499;負先生懸榻待¶
愧非徐孺子其人¶
十首唫成抵效矉靈珠一握在淮濱讓君頭地君應笑¶
我是車前避馬人¶
　　　春分前補種庭下草花¶
客土移根茁嫩芽逺從僧舍近山家衰年不作多年計¶
繞砌仍栽草木花¶
　　　德尹旣和種花絶句復反前意作一首有惟應¶
　　　茂叔庭前草不費栽培也不除之句再次韻畣¶
　　　之二首¶
<pb:KR4f0044_SBCK_053-26a>¶
隙地纔寬尋丈餘被人比並浣花居浣花溪上花饒笑¶
(少陵/成句)是草如何不剪除(少陵又有/除草詩)¶
百卉全腓蔓有餘鵲巢何異被鳩居静中勘徹因材理¶
花要栽培草要除¶
　　　以拙集寄高大立&KR0041;投七言古體長篇推許過¶
　　　分非所敢當輒成小詩八章報謝兼寄曾濟蒼¶
初聞檐溜響空庭又聽東軒鵲喜靈報道門前春漲起¶
&KR0031;魚來自菜花涇(木中地名大立自/署菜花涇老農)¶
纏綿眞足慰相思巳得君書又得詩不獨昜春難繼和¶
久將殘錦付邱遲¶
自拂小草未經芟慚愧詩存尚致籤(用皮襲/美句)老去敢云¶
<pb:KR4f0044_SBCK_053-26b>¶
聲病少特煩高手與鍼砭¶
曾記京華把一篇(曩在都下錢蔗山曾/以君詩稾屬余評閱)當時唱和獨無¶
緣直從常侍論家學五十工詩自可傳(來篇有四十以/外始學詩之句)¶
(故用高達夫/事以相證)¶
便從于野筮于郊義在同人最上爻說與後生曾見否¶
年將八十始論交¶
門稀剝啄故人疎比並&KR0132;英正不如同學尚餘曾子固¶
(謂濟蒼也歐陽永叔/有贈同學曾子固序)罷官依舊比鄰居¶
無佛稱尊亦可憐白頭兄在弟之前(謂家/德尹)好邀張丈爲¶
同社許我誇張作少年(君年長余一歲故戲/取香山詩語以自況)¶
百里煙波悵兩鄉停雲南北互相望蓴羮未落秋風後¶
<pb:KR4f0044_SBCK_053-27a>¶
肻棹扁舟過一嘗¶
　　　曾濟蒼扁舟見過匆匆即去别後寄示五律三¶
　　　章次答原韻¶
自聞辭學舍冰雪到家遲不爽經年約(君癸卯見寄詩/有準擬明秋共)¶
(晨夕/之句)還縈落月思有情來弭棹無夢到牽絲轉悔忩忩¶
别煩君又寄詩¶
各有煙霞癖多&KR0111;草木&KR0305;跡同歸島鶴情比在原鴒家¶
集光相射淸風座可銘(時以尊甫學憲公淸/風堂集刻本賜教)所慚無以¶
報歸去但空舲¶
鄉社新農侣名場舊飲徒一生回白首萬事失東隅笑¶
我方迷野從人欲問途延年如有術相勸服菖蒲(来詩/有可)¶
<pb:KR4f0044_SBCK_053-27b>¶
(許同晨夕鈔書事截蒲之句故/用抱朴子韓衆傳中事奉畣)¶
　　　德尹以堦前大紅洋茶花二律來索和次原韻¶
特因來處逺小本亦名葩似剪&KR0226;瑚樹旋&KR0271;寶相花雪¶
中猜作火地上擲成砂寵極宜深貯翻嫌出屋茶(山茶/出屋)¶
(人未知唐/人句也)¶
妙手誰能繪施丹别有方(趙昌有山茶圖東坡題/云劎南樵叟爲施丹)染根¶
從赤土耀眼奪紅桑(曹唐詩海畔/紅桑花自&KR0271;)難减一分色如聞三¶
日香遲開寧免妬芍藥在偏房¶
　　　牡丹一叢手植窳軒堦下已十餘年去秋亦被¶
　　　潮淹春來花頭頓减十之五感歎成唫¶
手植芳叢傍蘚階曾經爛熳起樓臺只圖春好花長好¶
<pb:KR4f0044_SBCK_053-28a>¶
不道吾衰爾亦衰物性近憐多夭闕天工敢信盡栽培¶
何煩翦&KR0077;開松徑知是花時少客來(貫休詩春來老病/厭迎送剪却牡丹)¶
(栽野/松)¶
　　　上巳前一日徐韓弈左田父子見過留飲花下¶
今年已分負芳時連日&KR0251;門匪所思鄰舍晚分紅曲酒¶
(前一日家東/木餽琥珀釀)故人晨赴牡丹期禁當齲齒重&KR0271;戒(旬來/因齒)¶
(痛止/飲)撥觸唫脾又得詩花若有知應見哂合將宮體讓¶
徐摛¶
　　　祝良仲兄弟邀同朱敬修及子姪輩葆光居賞¶
　　　牡丹感舊五首¶
遇酒逢花每自憐當前光景記從前分眀一枕繁華夢¶
<pb:KR4f0044_SBCK_053-28b>¶
再到俄經十二年(甲午春赴賢昆弟/之招余有詩紀之)¶
檢點尊前少一人(賓季下世/巳四年)老夫制泪且&KR0271;顰郞君(謂/勉)¶
(仁)好比階庭樹世澤長培手澤新¶
飱和堂與葆光居兩姓相望十里餘眼見祝家花若此¶
朱家庭院問何如(敬修&KR0001;居飱和堂前亦有牡丹/一&KR1244;花時不到四十七年矣)¶
嘉辰省對亦前緣日薄風微穀雨天含笑入門扶醉返¶
愛花兼愛主人賢¶
慚愧吾家淺淺叢開時只好伴衰翁翁衰事事粗知分¶
歸勸花神拜下風¶
　　　烏程令王懿誦同年樓村賢嗣也到官半年三¶
　　　枉信使惠好有加野人乏芹曝之獻二律報謝¶
<pb:KR4f0044_SBCK_053-29a>¶
　　　兼寓感懷¶
半年三問訊一一到衡茅美酒&KR0271;君罋新烟出我庖情¶
深車笠際誼託紀羣交十卷傳家集流傳重手抄(時以/尊公)¶
(詩集屬/余校閱)¶
故人凋喪盡萬事轉頭空不有鳴琴宰誰憐採藥翁溪¶
山鄰壤隔晨夕往時同(曩在武英書局與/懿誦共事凡四年)出處何曾判¶
於今見古風¶
　　　喜晴戲示鄰叟¶
海角罹水旱桑田歲無收今春蠶麥好到耳一解憂何¶
期立夏來晝夜雨不休蠶饑麥委浪彌望成荒疇鄰家¶
有老翁仰睇蒼蒼愁呼天訴疾痛淚亦滂沱流天意驀¶
<pb:KR4f0044_SBCK_053-29b>¶
然回如人轉&KR0031;眸風驅螮蝀翳日出崑崙囚災弭斯爲¶
祥即事非外求緑葉旣沃沃良苗仍油油我关謂此翁¶
汝今已白頭拭汝交頤泪聆我擁鼻謳西成所未知春¶
花(鄉人以蠶/麥爲春花)幸有秋且須貰斗酒偕我壠畔遊踏泥行¶
插秧決水使瀉溝此乃兒輩事母㕘老人謀¶
　　　三月二十九日枕上作¶
入夏六日半陰晴月當小盡天將明堦前初&KR0271;蚯蚓結¶
門外亂打蝦蟇更殘花遞風凡㡬信新葉滴露時一聲¶
年年送春如送客自我作主能無情¶
　　　四月朔德尹招同諸弟西阡看梓花曾三不至¶
　　　末章專及之八首¶
<pb:KR4f0044_SBCK_053-30a>¶
村北邨南路不賒西家攜杖過東家此橋恰與花爲讖¶
梓樹橋邊梓樹花¶
四株直榦兩行排十八年前記手栽老守墓田差自幸¶
直從拱把見花&KR0271;¶
玉蘭雪落海棠紅讓爾稱五萬木中二十四番都不問¶
遲&KR0271;猶壓楝花風(陸佃埤雅云梓爲百/木長故呼爲木土)¶
遮牆出屋勢亭亭一色晴光耀眼明不是詩人唫不到¶
被他楸樹竊花名(羅願爾雅翼云梓即楸杜詩楸/樹高花&KR0442;遠天當是梓花也)¶
椅桐一例可爲琴誰識年來長養心傳語花神須善䕶¶
已成材後望成陰¶
閒向山前把一尊深慚令弟慰賢昆(王右丞詩平原思/令弟康樂謝賢昆)¶
<pb:KR4f0044_SBCK_053-30b>¶
五楸莫作三槐看只要家風及子孫(襍五行占舍西種/梓楸五令子孫順)¶
(孝少陵又/有五楸詩)¶
骰盤索采酒盈升邂逅爲歡取得朋却喜居鄰連二仲¶
(謂芝田/維人)何妨末座置吳興(謂沈/椒園)¶
小雨催人入醉鄉白頭狂得且須狂(用香/山語)兩回輕負看¶
花約(前二日窳軒賞罌粟/花曾三亦不至故云)笑問一翁有底忙(東坡詩有/底&KR0713;時不)¶
(肻/來)¶
　　　四月八日雨(釋氏以此日爲彌勒/佛誕雨則主夏旱)¶
佛日宜垂照農占視耗登望晴翻得雨爲咎怕先徵俗¶
已凋傷極吾尤感歎增所憂非越分生理自無憑¶
　　　知止唫效康節體¶
<pb:KR4f0044_SBCK_053-31a>¶
知止聊從止足徵牀堪趺坐几堪凭缾花落後休迎客¶
禪杖閒來侍定僧俯聽蛙池憐呌跳仰看鷁路笑飛騰¶
呼兒試問春苔色綠上庭階又㡬層¶
　　　晨起聞繅車聲喜而得句¶
蠶桑原是吾家業五十餘年廢不治(自先淑人卒後/久不聞此聲矣)朝¶
夕飽餐奴婢嬾詩書責效子孫癡力難與國充耘耔(用/昌)¶
(黎/語)意取如期佐繭&KR0093;(時方急/催斜)忽聽繰車聲動處喜於&KR0031;¶
耳未聾時¶
　　　寄祝文昌令沈麟洲六十生日¶
三千歲月從頭&KR0070;六十纔經第一回野老今朝隨客賀¶
釋迦昨日抱孫來(先一日有/得孫之慶)火山荔子長先熟瓊海桃¶
<pb:KR4f0044_SBCK_053-31b>¶
花或後開(火山荔枝四月先熟見東坡集/大林桃花四月方&KR0271;見香山詩)傳語鶴書徵¶
不逺簿書寧復滯仙才¶
　　　馬素村北歸見過¶
進士㡬時進(太白詩有進士不得進之句素邨於/癸卯捷南宮不預庶常之選故云)歸舟¶
暫海涯未尋松菊徑先過竹林家罋拆銷愁酒燈繁送¶
喜花别中何限事歡喜問京華¶
　　　庭前香櫞一株自正月後脊令相繼來巢者凡¶
　　　三入夏復添第四巢見者詫爲奇事感成四章¶
似求同氣得專爻(京氏易傳同氣爲專/爻注云兄弟爻也)四月看成第四¶
巢好笑先生生計拙一庵&KR2497;(說文三/十也)載未編茅(禹鴻臚/爲余繪)¶
(初白庵圖㡬/及三十年矣)¶
<pb:KR4f0044_SBCK_053-32a>¶
新緑陰交戸牖鄉連枝穩穩寄連房直同譽樹韓宣子¶
來與貧家吿吉祥¶
破卵焚巢事出奇依依擇木詎無知只除風雨漂搖患¶
此外吾能力䕶持¶
次第隨羣不亂羣五家成保四成鄰(語出唐書/食貨志)婆娑此¶
樹還三嘆知得㡬年爲主人¶
　　　四月晦夕雨中夢遊西湖¶
孟夏提月月沉魄(晦日爲提月/見公羊傳)仰視重陰方霂霡三更¶
飛夢到西湖直上&KR0012;山少簦屐千年華表鶴羣散百歲¶
叢林僧履隻(諦輝禪師年九十九於兩/月前示寂夢中了了如此)獨來遇雨可奈¶
何對此&KR0252;茫感今昔水仙祠前行喚渡櫂轉蘇堤春漲¶
<pb:KR4f0044_SBCK_053-32b>¶
拍忽磨眀銀豁&KR0031;瞳旋起淸風扶兩腋琉璃萬頃冰一¶
片倒寫天容落澄碧&KR0179;頭魚躍浪參差&KR0179;尾鷗輕烟滅¶
沒漸深漸入漸&KR0041;翳半篙抵岸如投隙遮頭蓮葉靑出¶
藍掠面荷花紅壓白中有高人沿岸住遲(去)我門&KR0271;心¶
莫逆曲闌幽榭導使前沆&KR1197;漿濃分琥珀爲言塵世苦¶
拘局紫葢丹霞爭掃席曷不相從汗澷遊浮名於汝終¶
何益余時含意笑未答霹靂一聲檐瓦擲覺来依舊雨¶
淋浪疑有湖光滿虚宅¶
　　　沿南塘至花山觸目感懷口占以當鄙諺四首¶
去秋海岸拆奔潮閘口經年未有橋老子不知生處樂¶
賸留枯眼閱蕭條¶
<pb:KR4f0044_SBCK_053-33a>¶
災餘仍慮復爲災魚鱉殘生大可哀　聖主何曾忘海¶
角潮神前月受封來¶
向來畚鍤嘆徒勞保障方期鐵石牢昨日皇華馳驛過¶
已傳會計析秋毫¶
不插靑苗種木棉忍饑數到授衣天問渠微命絲難續¶
何法支吾度半年¶
　　　黃梅紀災¶
播種多黃萎如遭旱魃焚雨痕靑沒草鹻氣白成雲樂¶
土今安適奇荒古未聞空煩春夏鳸應候&KR0208;耕耘(左傳/賈逵)¶
(注春鳸&KR0208;耕/夏鳸&KR0208;芸)¶
　　　次韻詶陳宋齋閱拙集見寄之作¶
<pb:KR4f0044_SBCK_053-33b>¶
與君降同庚惡月獨在午壯齡失前猛餘照覬晚補捫¶
腹本空疎報耕宜莽鹵千秋著作堂敢望坐廊廡師門¶
昔多士存者今&KR0138;五(同邑受業棃洲先生之門者凡十五/人今唯宋齋廷益梅溪余及德尹在)¶
(耳)相去復參商雞鳴感風雨如余走流汗僅可籍湜伍¶
傳業君庶㡬後先期踵武猥承奬許加喻以莊蝶栩三¶
都覆酒罋世尚譏傖父矧收㸑餘薪而謂翹中楚秦彊¶
乃盟趙齊大顧下莒小技古所卑詞章奚足數君方勤¶
篹述萬卷恣搜聚吾老未廢書粗亦識甘苦素心樂晨¶
夕竚跂共傾吐¶
　　　次韻答吳興沈寅馭見投四章¶
平生出門交獲覯天下士王楊旣掉鞅屈賈亦劘壘吳¶
<pb:KR4f0044_SBCK_053-34a>¶
興憶昔遊山水東南美風流及前輩觥錄互作使一别¶
三十年好奇未知止舊人眼中盡回首腳頻跂夢入鱸¶
魚鄉秋期猶準擬詩來若相導喜色浮杖几¶
遙遙泝華胄千載㡬望族獨有約後人到今擅品目一¶
村無兩姓門第不改卜緬惟襄敏公世緖待爾續撫今¶
萃羣俊望古騁遐矚才氣直靡前虚懷&KR0106;抱獨側聞鄴¶
架富足用三冬讀爲善無近名莊言視緣督¶
至戚遠漸疎時風薄尤最投名肻顧我欲下老龎拜長¶
揖就末行尊稱加耄瞶腹枵轉内愧覆發苦難葢好友¶
昔見收(來詩追述與/東江唱詶事)殆同拾腐芥數篇唱和什豈敢追¶
彊對何當跫然音蓬藋假謦欬置之勿復道自嘆乃凡¶
<pb:KR4f0044_SBCK_053-34b>¶
介¶
大阮(謂厚/餘)諧古歡宦遊阻魚素近傳得長吿甘澤感汜¶
&KR0500;仕路退良難人情怯鉤注括機有巧發入彀多詭遇¶
本根&KR0247;名實枝蔓托毗附豔奪眼界花幻晞草頭露子¶
方志進取勇要禺彊䕶珍重角弓詩毋&KR0111;譽嘉樹¶
敬業堂詩續集卷三終¶
　　　　　　　　　　　姪男(學/開)校刋¶
