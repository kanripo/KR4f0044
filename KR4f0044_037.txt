# -*- mode: mandoku-view -*-
#+TITLE: 敬業堂詩集
#+DATE: 2015-09-23 10:30:37
#+PROPERTY: JUAN 37

¶
　槐簃集上(起己丑正月/盡十二月)¶
　　去宣武門西半里許有陋室十餘間扃鎖頽廢有¶
　　年矣己丑二月自西苑下直歸從馬上望見老槐¶
　　二樹亭亭岀屋顧而樂之遂僦居焉爾雅連謂之¶
　　簃疏樓閣邊相連小屋名也因借樹以名吾集
<pb:KR4f0044_WYG_037-1b>
　　　春氷次院長韻¶
怪底堅成脆行逢凍釋時寒無蟲可語暖被鴨先知裂¶
縫防頽岸留痕驗故池何當供夕飲春氣漸如炊¶
　　　人日出郊<md:KR4f0044_SBCK_037-1b>¶老夫新年年六十酬應昏昏忘盥櫛朝來凖擬出郊行¶
走馬看山作人日西風撲面飛黃埃忽憶故園新種梅¶
詩成寄問草堂弟臘尾春頭開未開(去年正月於西/阡種梅數十本)¶
　　　院長餉新年食物兼示四絶句次荅
<pb:KR4f0044_WYG_037-2a>
類篇止有鮠魚字梵語蘇詩恐誤人(説文玉篇俱無鮰/字司馬公類篇有)¶
(鮠魚釋氏稽古略謂寳公吐鮠成活魚今江中洄魚是/也東坡詩中作鮰洄與鮰當是鮠字之訛本草失于考)¶
(證故/及之)我是江湖釣竿手為公箋釋到纎鱗¶
　　　　次韻鮠魚¶
半殻含胎剖蠣房鮮宜糟壓嫩宜湯黄封拜
賜連朝¶醉特試先生醒酒方(蠣黄瀹湯/可以解酲)¶
　　　　次韻蠣黄<md:KR4f0044_SBCK_037-2a>¶吾鄉海錯雜魚蝦細瑣登盤品亦嘉忽見銀鈎如椀大
<pb:KR4f0044_WYG_037-2b>
閩人好對浙人誇¶
　　　　次韻對蝦¶
嘉禾舊志説陶莊黄雀肥時早稻香(徐碩至元嘉禾志/黄雀出陶莊秋後)¶
(最/肥)自别家來無嗜好滿缾鄉味荷分嘗¶
　　　　次韻黄雀¶
　　　春風次院長韻¶
又隨歩屧散今朝紫陌微微去轉遙頗訝渡河氷易泮¶
不知吹髩雪難消南枝暗放參差蕋東面偷迎宛轉條
<pb:KR4f0044_WYG_037-3a>
二十四畨誰管領等閒聴過賣餳簫¶
　　　次韻春雪<md:KR4f0044_SBCK_037-2b>¶春寒不與臘寒同微霰來沾弄袖風翠浪舞當三白後¶
香泥巧借六花融飄殘栁外濛濛絮送盡江南片片鴻¶
莫倚侵陵萱草色繞階須䕶蕙蘭叢¶
　　　長孫興祖就婚雲夢寄詩示之十韵¶
聞説求婚媾為期在此春抱孫吾計日配婦汝成人雪¶
棹吴江岸風帆楚水濱間闗憐道逺出贅笑家貧締好
<pb:KR4f0044_WYG_037-3b>
因同譜(親家沈翰逸為/癸酉鄉同年)居鄉本比隣禮従荆布舊義取¶
帨褵新莫倚嬌為壻須存敬似賓葭莩方有託骨肉自¶
相親去迨氷開候歸當燕乳辰阿翁南望切書報勿辭¶
頻¶
　　　院長餉柿霜餅兼示長律十二韵次謝<md:KR4f0044_SBCK_037-3a>¶駢實交柯重金烏下啄同小園秋晩挂古寺日高烘爛¶
爛燒空赤蒸蒸耀眼紅蔕留紅袖織(用白香山/詩中事)葉受墨¶
光融(用鄭/䖍事)耿餅佳名著梁椑上品充滑疑流石蜜寒欲
<pb:KR4f0044_WYG_037-4a>
殺尸蟲玉井千珠落丹田一氣通齒疎宜軟美喉潤覺¶
清空止𠻳方殊騐(時余方/苦痰𠻳)迴腸味不窮殷勤開尺幅檢¶
㸃閉輕籠食罷仍蠲渴詩來况愈風多煩霜雪意寵貺¶
白頭翁(來詩結句云還堪持/獻夀好配紫芝翁)¶
　　　院長以乳酥餅見餉仍有詩索和謂余深於禪¶
　　　理戲作偈語次韵奉酬¶
昔聞佛者言醍醐蓋有自初従牛乳出香美非思議於¶
中得酥酪先後當以次我意殊不然强生分别事先生<md:KR4f0044_SBCK_037-3b>¶
<pb:KR4f0044_WYG_037-4b>
味禪悦故以機相試聚為一團酥是一要非二散為百¶
千餅又豈百千味當其為乳時涓滴白牛致云何清淨¶
腸猥用忍草飼我無廣長舌報以真實義請看牧牛者¶
苦苦掣其鼻不若聴所之放牛着露地人牛兩自在彼¶
味非此嗜莫管乳酪酥醍醐孰同異¶
　　　以紫檀鏤管筆一雙饋院長兼呈拙句¶
客從吴興來遺我雙不律森然秋兔穎毫末羞自匿削¶
管用紫檀可手製新出免冠頭不秃肯入中書室我老
<pb:KR4f0044_WYG_037-5a>
腕力微何心計贏絀學書疑有鬼覔句懶無匹留之注¶
蟲鰕如膠柱鼓瑟故用移贈公庶幾副其實吴俞世不¶
作(吴政俞俊皆北/宋時筆工也)諸葛法乆失錢沈亦名流後來費評<md:KR4f0044_SBCK_037-4a>¶隲雖非金與銀鏤刻分纂述猶勝斑與赤輕脆抱空質¶
上將㸃絲綸次亦標甲乙含毫特餘興揮灑膏繼日新¶
年富新咏傳示盈巻帙浩汗或掣鯨精微乃貫蝨儲材¶
等武庫應敵在倉卒不以老見輕有作例牽率余雖勉¶
屬和十駕爭及一従公乞餘波仍以詩侑筆
<pb:KR4f0044_WYG_037-5b>
　　　湯西厓前輩自洛中寄示重修香山寺記石刻¶
　　　拓本¶
龍門十寺已全荒金刹誰尋古道場刼外豐碑開闕塞¶
天中軼事在文章雲泉舊境緣曽結(白樂天香山寺詩/且共雲泉結緣境)¶
(他生應作/此山僧)山水初心後果償(幸為山水主是償初心復/始願之候也語出樂天重)¶
(修寺/記中)公是樂天還記否前題多在暢師房<md:KR4f0044_SBCK_037-4b>¶　　　斗室¶
斗室無風入香嚴正寂然一株婆律火半榻祖師禪白
<pb:KR4f0044_WYG_037-6a>
雪將灰候青烟未吐前此時參鼻觀消息向誰傳¶
　　　題吴寳崖雪龕煨芋圖小照¶
神仙只累十年官枵腹聊為一飽歡何似雪龕風味好¶
平生不喫懶殘殘(山人更喫懶殘殘/東坡逸詩句也)¶
　　　去年過塔灣湘雨禪師出所纂金剛經順意見¶
　　　示攜之行笈欲為刋刻流傳有志而未逮近以¶
　　　呈院長䝉疊筆字韻詩盛相稱詡輒次韵奉酬¶
　　　敢請院長為功徳主此篇聊當募緣偈一首也
<pb:KR4f0044_WYG_037-6b>
　　　呵呵<md:KR4f0044_SBCK_037-5a>¶五十墮醉夢不知經論律一従讀金剛稍開雲霧匿深¶
沈百尺低垂綆汲使出遊子乆離鄉于焉返家室既歸¶
翻自痛精進力已絀欲除人我相兩敵勁無匹又為義¶
疏誤孰與更張瑟晩遇馬蹟師貝多示真實微詮警後¶
悟妙解證前失俗昧知者希我衰天所隲誓將廣流布¶
期不虚纂述先生一見之析義豈待質執疑兩破碎决¶
若魚去乙詩來盛稱揚方便皎慧日黑蟻二萬言巻之
<pb:KR4f0044_WYG_037-7a>
僅盈帙䕶持付龍象普度及蟻蝨開雕指顧成功徳亦¶
易卒檀那視積累幸以銖兩率恒河計沙數百億生于¶
一庶將擬楞嚴勝授房融筆¶
　　　座主大宗伯許公七十夀辰敬呈長律四章<md:KR4f0044_SBCK_037-5b>¶巖廊重望冠清都黄髮年尊與道俱燕許文章唐巨手¶
程朱理學宋醇儒龍門拔地孤逾峻鳩杖隨身健不扶¶
指似天文人盡識夀昌方叶泰階符¶
司徒崇秩晉春卿端右迴翔寄不輕公自起家敦孝友
<pb:KR4f0044_WYG_037-7b>
世因瞻斗重科名衣冠盛事耆英社鄉國餘風月旦評¶
歴政不緣中外異依然氷貯玉壺清¶
集賢曾寫樂天真九老中今第幾人三月韶光連上已¶
(三月二日/公誕辰也)七旬觴咏屬初辰芝蘭得氣殊庭秀桃李成¶
隂薄海春共仰官髙能下士虚懐仍以讀書親¶
朝回晝靜愛長閒笑説生平杯酒間却向烟霄頻矯首¶
每從風月一披顔蒓鱸逺夢馳千里松鶴髙情在兩山<md:KR4f0044_SBCK_037-6a>¶欲御籃輿知有處谷湖栁色待公還
<pb:KR4f0044_WYG_037-8a>
　　　余自甲申春寓城南道院丙戌十一月請假暫¶
　　　歸戊子三月抵都重館于此己丑上已前一日¶
　　　將移居宣武門外臨行題壁¶
三間古觀稱羇棲五見空梁補燕泥欲去每教僮灑掃¶
再來猶認客留題(壁間有同年/王方若題句)飛鴻印雪原無跡倦馬¶
辭槽又一嘶怪底老懐殊戀戀西山多在短牆西¶
　　　西苑新直廬(在澹寧/居後)¶
雪林風沼候參差休假俄經百日期(去年十一月奉今/㫖暫停入直至)
<pb:KR4f0044_WYG_037-8b>
(年二月恰/百日矣)魚鑰曉嚴新契勘(鄭谷詩門/嚴新契勘)鳯巢春換舊棲¶
枝路迴稍覺穿花逺窗靜従看過影遲笑逐班行重入<md:KR4f0044_SBCK_037-6b>¶直龍鍾已是杖鄉時¶
　　　移寓示潤木二十韻¶
乆客身何著今來願始諧買鄰無百笏僦舍為雙槐(中/庭)¶
(有老槐/二株)迢遞連城角沿洄阻水涯閒坊聲較静濕地勢¶
微洼東野攜家具西枝寄病骸未能行躡屐那免出傳¶
牌橐俸先期給鉶童冐雨差無妻中饋缺與弟入門偕
<pb:KR4f0044_WYG_037-9a>
白木床分設烏皮几對揩布衾寛稱席石炭賤踰柴茶¶
竈商量置書籖整娖排窗緣絲網掃池用瓦盆埋巻幔¶
通巢燕登柈待食鮭㕑空浮白琖壁挂踏青鞵車騎經¶
過閴風光漸次佳但教塵隔巷翻愛草侵階擊缽旋相¶
和吹篪分不&KR0446;近宜論洽比逺或召朋儕汲井昊天寺<md:KR4f0044_SBCK_037-7a>¶買花南市街經旬許休澣亦未廢清懐¶
　　　三月三日雪後赴西苑馬上作¶
鳯城西北苑東偏白髪尋春又一年殘雪融泥芳草㟁
<pb:KR4f0044_WYG_037-9b>
(昨夜/微雪)薄寒風勒栁花天非無好景來林外尚少遊人到¶
水邊獨把吟鞭欹醉㡌時逢修禊想歸田¶
　　　暢春園杏花次李義山舊韻¶
杏苑即仙源含情似欲言問名憐及第(鄭谷曲江紅杏/詩為是春風及)¶
(第/花)得氣儼承恩流水悠溶態初陽淺澹痕綠新宜栁暎¶
紅逺覺桃繁蝶翅輕三月鶯聲戀一園盈盈窺紫闥脈¶
脈待黄昏小睡披香暖微酣殢雨温蠟融難作蔕(温飛/卿詩)¶
(融蠟作/杏蔕)脂染定連根何處堪凝望逢人自悦魂青旗風<md:KR4f0044_SBCK_037-7b>¶
<pb:KR4f0044_WYG_037-10a>
綽影猶記酒邉村¶
　　　落花和陳潛齋學士韵¶
桃是深粧杏淺粧開時有態落猶香東風自借孤蓬力¶
流水何曽出苑牆¶
　　　同年蔣酉君卜築西郊詩以落之仍次移居二¶
　　　十韵¶
薄宦居難定同時興偶諧我方銘陋室君亦賦髙齋(趙/閲)¶
(道有髙/齋詩)作計寧非達為生洵有涯背城山漸近就水地
<pb:KR4f0044_WYG_037-10b>
宜洼昨搆才容膝今營儼樹骸舊材留梓澤新棟拆松¶
牌斤斧俄收響僮奴免借差落成三月速扶挈一門偕¶
棗軸疲牛汗楊樁疥馬揩烟光通禁籞野氣入荆柴但<md:KR4f0044_SBCK_037-8a>¶取藩籬便何須闒㦸排書竒傾橐買樹好帶花埋北釀¶
缸浮螘南烹案致鮭僧來攜蜀絹信去覔吴鞵夀母藤¶
輿健嬌兒繡褓佳碧枝風巻幔紅藥雨翻階即事歡皆¶
具生平願豈乖宵歸辭俗客晨直約吾儕故國三千里¶
黄塵十二街筭來除蔣徑無此好情懐
<pb:KR4f0044_WYG_037-11a>
　　　暢春園芍藥¶
萬卉争春放開遲賸此花雅禁初日照濃被綠隂遮隔¶
㟁浮香霧臨池蕩綺霞年年三月尾病眼閲繁華¶
　　　酉君同年餉甘蔗¶
小束青如削來從櫻筍鄉特煩良友餉何異大官漿促¶
節過頭杖清泉潄齒霜多君甘㫖外有味必分嘗(前一/日先)<md:KR4f0044_SBCK_037-8b>¶(惠櫻桃/故云)¶
　　　下直經澹寧居後見新竹出牆
<pb:KR4f0044_WYG_037-11b>
輕雷夜解斑籠籜地近宫垣勢便髙應笑松栽成早偃¶
多年猶未出蓬蒿¶
　　　四月二十四日奉
㫖偕錢亮功汪紫滄兩同¶年赴武英書局編纂佩文韻
　　　府口占示同事諸¶君二首¶
六年供奉毫無補
天語䝉褒下禁中聮步乆趨丹陛¶北直廬今寓浴堂東
名連進士慙同進管秃中書笑不¶中那免退之譏磊落
<pb:KR4f0044_WYG_037-12a>
依然爾雅註魚蟲¶
上窺典誥薄風騷不數區區篆刻勞才盡更誰哀老子<md:KR4f0044_SBCK_037-9a>¶課嚴渾似限兒曹舊巢未掃痕猶在(奉回㫖編纂事竣/仍  南書房供奉)¶
賜馬相隨骨漸髙差勝漢廷飢曼倩官㕑豐饌日仍¶叨¶
　　　武英殿後老桑¶
出牆如蓋勢童童初日移隂小殿東辜負江鄉蠶老候¶
鳥&KR2154;餘椹滴階紅¶
　　　六十生日竹垞先生逺寄名錫唾盂茶缾
<pb:KR4f0044_WYG_037-12b>
張銅沈錫皆禾産一技成名不偶然今日瓶盂成古器¶
後生誰識百年前¶
　　　槐隂露坐¶
我愛雙槐好婆娑滿院遮蟠根容穴螘出屋帶棲鴉未<md:KR4f0044_SBCK_037-9b>¶落三秋葉將舒六月花近身安片席餘䕃給隣家¶
　　　鵲雛為隣猫所攫¶
庭南老槐樹當暑花葉敷有鵲棲其間雌雄將六雛毛¶
羽日夜長飼哺同慈烏家書故鄉來好客與之俱查查
<pb:KR4f0044_WYG_037-13a>
每預報喜氣充我閭自謂得所主永無意外虞鄰家黒¶
白猫眈視生覬覦隂藏爪牙毒上樹捷飛鼯六雛一被¶
攫鵲起逐以趨似將奪虎口性命還須㬰又似望人援¶
繞簷羣噪呼倉皇不及救坐視為嗟歔我墉被䑕穿唧¶
唧繁有徒孔箱盜夜粟穴紙潛朝㡡汝雖磔百千飽噉¶
臥氍毹誰當刻責汝加以非分誅䑕黠鵲性良飛走族¶
亦殊云胡於此暴顧獨於彼懦(叶/平)於彼為養奸於此戕<md:KR4f0044_SBCK_037-10a>¶無辜汝腹縦暫滿汝腸義當刳吾欲致張湯詰之定爰
<pb:KR4f0044_WYG_037-13b>
書公然掉尾去借鄰以逃逋¶
　　　自書局回寓作¶
書局限孔嚴晨趨事搜討歸來日云夕返景在林杪槐¶
花滿中庭鋪積亦復好小童懶無匹安坐終日飽故欲¶
習其勤時時令汛掃清風颯然至葉有先秋槁頗聞䝉¶
莊言勞生佚以老信書乃大繆自計胡不蚤¶
　　　喜雨¶
京師夏苦旱熏灼如炎方霢霂偶微霑暍者盈道旁滂
<pb:KR4f0044_WYG_037-14a>
沱忽大沛熛怒不得張簷溜粗于繩翻瓢挹天漿栽花¶
得新活臥栁回舊僵既雨萬彚蘇我亦中微涼風霆一<md:KR4f0044_SBCK_037-10b>¶夢破境過旋已忘¶
　　　大雨過玉蝀橋¶
雨聲衝破影中天百尺長虹萬頃烟鷗鷺不爭車馬道¶
自遮荷蓋領雛眠¶
　　　新晴赴書局¶
積雨暑未退快晴天為髙肩輿出衝泥俯仰同桔槔豈
<pb:KR4f0044_WYG_037-14b>
不恤人力用代鞍馬勞竊祿多懐慙何如返蓬蒿¶
　　　庭樹聞蟬¶
委蜕知何處吾廬忽有蟬不嫌清晝永轉愛綠隂圓薄¶
比彈冠况清同舉室懸柴門虚倚杖悵望晩涼天¶
　　　種竹<md:KR4f0044_SBCK_037-11a>¶潦退庭宇涼竒懐赴幽獨規將尋丈地逺景收淇澳佳¶
人來何方笑齒瑳氷玉欣然肯相就陋室空於谷上承¶
槐髙清下䕃苔嫩綠未應供客看或取藥我俗我俗庶
<pb:KR4f0044_WYG_037-15a>
可醫齋㕑乆無肉¶
　　　瓶中白蓮朝開暮萎¶
街頭買白蓮帶露來座隅養之清浄水謂是西方姝朝¶
為木槿榮夕與桑葉枯既開必有謝元化周斯須老人¶
閲浮生過眼同一如那將熏染習累此氷雪膚寄語散¶
花天我非狡獪徒従今方丈室永拔汚泥株¶
　　　對鏡覽髪¶
我髪日夜短餘存諒無多既白㑹當秃不煩行羯磨人<md:KR4f0044_SBCK_037-11b>¶
<pb:KR4f0044_WYG_037-15b>
呼在家僧自署老頭陀黄精無掃法奈此秋蓬何¶
　　　夜枕喜雨¶
偶栽窗外竹初不為秋聲忽洒三更雨瀟瀟亦有情¶
　　　新涼¶
素角城端鳴初涼動砧杵西風一以發清絶遽如許大¶
化日循環吾生幾寒暑心空有遐託跡寓無久處社燕¶
如知歸飄然辭逆旅微蛩漫多思唧唧乃私語¶
　　　秋日江亭雅集有懐舊遊寄晩研滄洲西谷簣
<pb:KR4f0044_WYG_037-16a>
　　　齋鹿原天農及家徳尹得遲字¶
酒徒半散天南北懶到今年不作詩老去故應朋舊少¶
重遊兼感嵗時移孤亭窄似維摩室秋水寛於阿耨池<md:KR4f0044_SBCK_037-12a>¶却被居僧嗤冷落主人來早客何遲(是日郭雙村治具/諸君午後始集)¶
　　　一日假¶
偶得一日假心安良有餘簟涼便晏起髪短罷晨梳露¶
角連城動風蟬帶樹疎故鄉頻水旱翻怕得家書¶
　　　旦入宣武門
<pb:KR4f0044_WYG_037-16b>
棡鼔傳三千門開九衢曙老夫肩輿出日與輀車遇粉¶
書揚銘旌束縛同此路死有千載瞑生無一朝寤嗟爾¶
行哭人啾啾百蚊聚(語出楞/嚴經)¶
　　　題嫻堂奉母圖為郭于宫尊堂吕太君夀二首¶
天半鸞凰膝下雛承
恩先為老親娱愛他五綵斑斕¶袖曽捧驪龍四顆珠
(皇上南巡時以御書禮教/  克嫻四字    賜母)<md:KR4f0044_SBCK_037-12b>¶畫棟浮光縹緲間新摹
<pb:KR4f0044_WYG_037-17a>
宸翰作堂顔天生才子如椽¶筆欲賦閒居可得閒(于宫/供奉)
(南熏/殿)¶
　　　張副戎有愛姬二人去年重陽日各生一子命¶
　　　工繪圖同年劉大山有詩屬和一首¶
臨觀恰是重陽卦不比徐卿二子歌菡萏秋房原並蒂¶
珊瑚越網又交柯明知照乘光相敵試問連城價孰多¶
博得兩鬟開口笑一持侯印一提戈¶
　　　少宗伯王𤦛湖先生别墅名甲秀園
<pb:KR4f0044_WYG_037-17b>
皇上南¶巡雲間凡兩幸焉先生作詩紀
恩復屬余繼¶和次韻六章¶
甲秀園開碧泖潯每従廊廟憶山林花如韋曲傳佳句<md:KR4f0044_SBCK_037-13a>¶風自巻阿繼雅音兼托丹青摹盛事獨將清曠契
宸¶襟九峰髙倚層霄上俯入軒窗是寸岑¶
喬木千章竹萬根
翠華臨處彩支繁帆檣隠隠頻移¶㟁桑柘依依别有村
綠野天開裴令墅冶城人識謝公¶墩陪遊何必身親到
<pb:KR4f0044_WYG_037-18a>
魚鳥能邀再顧
恩¶
列仙圖籍本雲霄物外心期故自超雅有新裁矜
異¶數喜聞屬和徧同朝兩回
步輦花間入一色春旗栁¶外飄透出斗中光萬丈
御書樓閣冠巖椒¶
靈夀無煩借孔光朝回展卷好相徉書臨
勅賜松花¶硯笏聚家傳鍮石牀蘭畹芝庭方競秀石田
<pb:KR4f0044_WYG_037-18b>
茒屋豈全¶荒承明又
召枚皋入始信烏衣世澤長(時長公麟昭被/  㫖供奉<md:KR4f0044_SBCK_037-13b>¶内廷)¶
一花一木記平泉手植何人不解憐此日韶華娱
舜¶目幾家雨露長
堯年波搖曲沼黄金縷欄亞新叢碧¶玉椽緫在雲蒸霞
蔚裏畫圖欲繪恐難全¶
陸機茸外野人家萬頃畦風養麥花曉徑烟巒成掩冉¶
晩春雲物貯清嘉山莊細雨初回
<pb:KR4f0044_WYG_037-19a>
輦官焙頭綱正試¶茶扈從班中曽眊筆為公濡翰語非
誇(丁亥三月余隨/  駕獲遊園中)¶
　　　九月二十日偕紫滄亮功兩同年赴宻雲接¶
駕往返三日馬上即事六首¶
黄收朔野横從畆紅散霜林逺近郊不是三人同寓目¶
一年此景等閒抛<md:KR4f0044_SBCK_037-14a>¶同官同直還同譜六七年來不暫分比似天邊一行雁¶
飛鳴食宿緫成羣
<pb:KR4f0044_WYG_037-19b>
塞栁風髙遞急砧
回鑾時節正秋深身如舊
賜天¶閑馬暮齒猶餘見獵心¶
翠眊朱斿嵗往來歡聲奮地又如雷闗南黎老爭扶杖¶
重見蒼龍侍
輦回¶
蝗不成灾慮種遺撲蝻有
詔責官司直從場圃初成¶候筭到明年稻熟時
<pb:KR4f0044_WYG_037-20a>
載路頻聞樂土歌
聖恩寛大緩催科太平是物皆蕃¶庶斑鹿黄羊獲校多¶
　　　送孟静齋之任錢塘二首<md:KR4f0044_SBCK_037-14b>¶水旱頻傳接井疆畫&KR0657;簫鼓半荒涼欣逢悃愊無華吏¶
往拯租庸積困鄉郡守賢如龔渤海(謂張/裕齋)州民窮有鄭¶
滎陽(謂老友/鄭息廬)此行直比陽春脚膏雨隨車到一方¶
不改書生舊羽儀翛然一見識心期曽従譜牒知名乆¶
(與徳尹庚/辰同年)未覺風塵筮宦遲劇邑簿書迎刃辦冷官門
<pb:KR4f0044_WYG_037-20b>
户少人持煩君䕃及先賢澤京兆岡阡忠惠祠(先京兆/公賜域)¶
(在江干范村外曽王父鍾忠惠公/祠堂在西湖第一橋皆屬管内)¶
　　　齒痛借用昌黎韻¶
我年五十時落一牙一齒故人傳良方盥用井花水餘¶
存幸牢固自爾將及紀午餐潄方撤曉枕扣而起清比¶
啄木聲硠硠徹人耳寧知衰老候疾苦不由已積火壊<md:KR4f0044_SBCK_037-15a>¶陳齦浮陽發頺骩冬來忽擁腫罅縫生磥硊難慿醫藥¶
治(平/聲)最怕物觸抵苦開酸兩頰亂動憎食指平吞有哽
<pb:KR4f0044_WYG_037-21a>
咽礙嚼無軟美旁觀不知難相勸進匙匕黄耆半甌粥¶
舌在僅可舓連綿五晝夜腫赤乃漸止痛定得動搖老¶
夫翻自喜韓云吾亦云次第將落矣平生滋味薄藜莧¶
徒累爾時至適摧殘在堅宜有毁百骸推一例此蜕已¶
乆委試看葉經霜終無戀枝理¶
　　　初冬集春暉草堂賦得菊殘猶有傲霜枝十二¶
　　　韻¶
黄菊將殘候嚴霜戒令時亭亭當晩節冉冉閲秋期正
<pb:KR4f0044_WYG_037-21b>
使孤花秀何妨衆葉萎倚衰猶崛强競賞故參差澹入<md:KR4f0044_SBCK_037-15b>¶髙人目幽惟冷蝶窺似曽霑雨露終不傍樊籬搖落芳¶
心見低回客土移楓丹非本色竹翠是相知繞徑香雖¶
淺登堂影亦竒白衣誰送酒青女解催詩性在休嫌傲¶
寒多莫漫欺重陽髙㑹少剩取一枝枝¶
　　　擬樂天一字至七字體以題為韻分得簾字¶
簾傍檻依檐防客見避花嫌平鋪湘簟斜搭吴襜額飄¶
風細細鈎暎月纎纎更無人處垂地但有香時透奩試
<pb:KR4f0044_WYG_037-22a>
問隂隂芳樹底後堂玉笛是誰拈¶
　　　十月望後前輩周桐野同年王樓村雨中過槐¶
　　　簃看菊留小飲明日桐翁以詩見投次原韻二¶
　　　首<md:KR4f0044_SBCK_037-16a>¶老瓦盆中花十本上槐街裏屋三間眼前此景殊不俗¶
輦下幾人能愛閒我已掀泥除蘚徑客方冐雨扣柴闗¶
寒林瘦竹蕭蕭意著片疎籬即故山¶
土銼無烟硯欲氷一歡邂逅得何曽詩如老將渾無敵
<pb:KR4f0044_WYG_037-22b>
花到殘年亦少朋紙閣留香清四壁畫屏肖影澹孤燈¶
直饒酒醆難抛在未敢多邀入社僧¶
　　　題湯西厓前輩出闗圖即送赴奉天府丞任六¶
　　　首¶
中原桃李盡門生官比氷壺徹骨清此意
九重非不¶達又持文枋赴陪京(奉天丞兼督/學政故云)¶
燕雲東北是重闗咲指飛鴻滅沒間天與先生開眼界<md:KR4f0044_SBCK_037-16b>¶自吟詩過十三山
<pb:KR4f0044_WYG_037-23a>
里社枌榆接
帝鄉同時卿相半南陽居民老不知兵¶革耕徧松桓舊
戰場¶
沙蟲猿鶴緫秋埃考證真須著作才别著畫圖車幾兩¶
東都少尹載書來¶
荒寒杞菊咲齋㕑山海中間物産殊不獨秋原饒雉兔¶
八梢魚賽四鰓鱸¶
西風獵獵捲雙旌别路秋光雨正晴前隊朱衣非俗物
<pb:KR4f0044_WYG_037-23b>
為君聊壯出闗行¶
　　　題紫滄醉吟圖小照三首¶
落花風裏髩交垂山谷前身定牧之綺語多生留一句<md:KR4f0044_SBCK_037-17a>¶醉圍紅袖寫烏絲¶
朝
賜黄封夕奏詩玉堂人物數同時如何袖染天香¶後偏
愛科頭曳履姿¶
醉裏清吟眼界花樂天猶作少年誇證因亭上新翻偈
<pb:KR4f0044_WYG_037-24a>
枯木寒灰别一家¶
　　　古詩¶
花開昨夜雨花謝今朝風造化故無私循環一氣中舉¶
舉少年子彈指成衰翁翁衰従少得乃復憂兒童¶
　　　題翁樹服别茶圖小照三首¶
小團龍鳯碾初匀面首膏油苦鬬新修貢亭荒官焙少¶
輸他一片火前春<md:KR4f0044_SBCK_037-17b>¶湯老懸知客亦佳清風兩腋是仙才花瓷不少纎纎捧
<pb:KR4f0044_WYG_037-24b>
辛苦磚爐自煮來¶
君顔白皙我華顛猶記騎驢並入燕重向茶邊論臭味¶
出山泉愧在山泉¶
　　　盧六以庶常自藩邸入直
武英每乗小車以¶詩索和¶
轣轆勞薪五稔餘八騶雖乏勝騎驢伐輪自信餐非素¶
代步何妨進稍徐旁挂鴟夷應貯酒中安狨坐好攤書¶
多君博物張寛比定有人占第七車
<pb:KR4f0044_WYG_037-25a>
　　　送宋蘭暉庶常養親歸商邱兼呈漫堂先生四¶
　　　絶句<md:KR4f0044_SBCK_037-18a>¶歸途幾見著先鞭祖道回頭僅隔年(去秋送太宰/公予告旋里)贏得¶
旁觀増太息此行真箇是神仙¶
長假緣知為老親隨身匹馬兩車輪較量白傅香山社¶
膝下今多奉杖人¶
出專方岳入蓬瀛小宋文章又擅名獨脱朝衫歸養志¶
宦情付與二難兄
<pb:KR4f0044_WYG_037-25b>
薄雪初消栁未絲行期預遣報西陂羨渠到日逢元日¶
嵗酒先拈第一巵¶
　　　得東亭弟滇南書知補授太和令作詩志喜¶
送爾衝炎出國門(弟于五月/杪出都)半年迢遞憶征軒星埃路¶
脱千重險氷雪書來一笑温官舎向來多北户王程從<md:KR4f0044_SBCK_037-18b>¶此少南轅家聲定有蠻人識身是前朝小諫孫(明嘉靖/朝先髙)¶
(祖在諫垣疏參分/宜相杖謫定邊尉)¶
　　　從廟市買梅花水仙二盆口占二絶
<pb:KR4f0044_WYG_037-26a>
取意原從氷雪間水邊林下緫怡顔黄花過後無聊賴¶
又破先生一掬慳¶
根株髙下手親栽嫩蕋多慿火力催好與冷官添暖熱¶
一房紅日看花開¶
　　　荅硤川程予和¶
有才如此我應求慙愧篇章屢見投愛説項斯長在口¶
自逢東野欲低頭苦心豈少知音識佳句殊難率筆酬¶
期子修途須努力莫慿嗤㸃逐時流<md:KR4f0044_SBCK_037-19a>¶
<pb:KR4f0044_WYG_037-26b>
　　　除夕前四日宫恕堂寓齋消寒雅集次東坡荅¶
　　　段屯田韻¶
平生區中緣足迹天下半自隨廏乗秣坐致籠禽歎去¶
日行已多後期把難玩職雖典文墨官肯羨黄散冷澹¶
作詩人讙譁劖酒伴鼕鼕街鼔夕喔喔隣雞旦蔔瓠㸃¶
羮湯鮮腴飣柈案狂吟詞跌宕衆舞影零亂慿誰扶雅¶
輪於我奉沃盥營身有底急見事何妨緩壯懐付消沈¶
老學資講貫賈生蠲細故韓子就新懦欲回天地爐重
<pb:KR4f0044_WYG_037-27a>
扇隂陽炭貧因思拔宅愛有歌適館幾時解嚴寒此㑹¶
得餘暖甘従百罰醉聊博一笑粲¶
　　　次潤木除夕感懐韻四首<md:KR4f0044_SBCK_037-19b>¶窮年趨走不辭頻休澣聊除半日塵(武英節假後復入/直内廷今日午間)¶
(始回/寓)七秩將開吾向老半生習懶爾無倫屋如參廨東¶
西住樹接斜街上下鄰笑把屠蘇甘最後白頭何事肯¶
先人¶
病鶴摧頺戀赤墀尚憑瘦骨强知時早梅破臘心相許
<pb:KR4f0044_WYG_037-27b>
殘菊迎春事亦竒(瓶中菊花自十月杪至/今尚未萎亦一竒也)賓戲客嘲從¶
&KR0689;&KR0689;人趨我步儘遲遲枯枰三百多平路莫鬭新翻巧¶
手碁¶
疎疎微霰墜無聲隨分招呼得合并陋室然薪為蠟炬¶
荒㕑煖酒用茶鐺語便應對宜鄉友夢失悲歡長道情¶
錯料官中有生計依然共爾舉家清<md:KR4f0044_SBCK_037-20a>¶風流幾輩記遊燕往事依稀劒契船細數流年殊瞥爾¶
每逢逺訃一悽然(半年來吾鄉陳少司冦汪少司農/竹垞朱先生陳太守六謙皆物故)龍
<pb:KR4f0044_WYG_037-28a>
蛇屢厄天何意蛩駏相依老倍憐正自欲歸猶未得妄¶
思駐景作巢仙¶
　
　
　
　
　
　
<pb:KR4f0044_WYG_037-28b>
　
　
　
　
　
　
　
　敬業堂詩集卷三十七<md:KR4f0044_SBCK_037-20b>¶<md:KR4f0044_SBCK_038-1a>¶
<pb:KR4f0044_WYG_038-1a>
欽定四庫全書
　敬業堂詩集巻三十八¶
　　　　　　　　　　翰林院編修查慎行撰
