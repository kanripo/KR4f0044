# -*- mode: mandoku-view -*-
#+TITLE: 敬業堂詩集
#+DATE: 2015-09-23 10:30:38
#+PROPERTY: JUAN 43

¶
　齒㑹集(盡甲午/一年)¶
　　甲午春杪座主大宗伯許公邀楊晩研宫贊陳梅¶
　　溪侍御為娱老㑹僕以門下士忝充四人之數周¶
　　而復始迭為主賔其秋同宗兄弟年六十以上者¶
　　凡五人復有合醵之飲大抵季必有㑹㑹必有詩
<pb:KR4f0044_WYG_043-1b>
　　一年中唱酬者十居二三因以齒㑹名吾集亦歸¶
　　田一樂事也¶
　　　元旦大雪¶
跡逺踈賔客心空穏睡眠正宜晴閉户况乃雪漫天與<md:KR4f0044_SBCK_043-1b>¶世喜無事為農占有年庭梅生意動報我一花先¶
　　　過詩友錢木菴虞山故居¶
城角三間屋傾欹少比鄰半生餘酒債四海失詩人兒¶
女早無累(木菴三子長為農次依僧季/業儒一女歸吾家孝亷姪)身名果孰親翻
<pb:KR4f0044_WYG_043-2a>
憐吾未逹感舊尚沾巾¶
　　　上元雨中獨登虎丘二首¶
上元無月亦無燈十里山塘冷欲氷夜泊扁舟寺門外¶
梅花樓下弔詩僧(時根紹上/人已去世)¶
劍池側畔侍
宸逰寓直曾為三日留一夢八年還記¶得舊題詩在仰
蘇樓(駕丁亥四月隨/  駐此)¶
　　　晦日招潘竹村祝良仲叶雝兄弟小飲<md:KR4f0044_SBCK_043-2a>¶
<pb:KR4f0044_WYG_043-2b>
舊讀唐賢集多為晦日逰閒中追節物病起念朋儔折¶
柬幸能致開樽聊共酬貧家稀宴㑹何惜小遲留¶
　　　臺心菜¶
未綻黄金粟先抽緑玉篸大烹充瓦釡小摘滿筠籃不¶
賣何求益多嘗詎覺貪齋厨無異饌童僕也分甘¶
　　　雪中玉蘭花盛開¶
閬苑移根巧耐寒此花端合雪中㸔羽衣仙女紛紛下¶
齊戴華陽玉道冠
<pb:KR4f0044_WYG_043-3a>
　　　春分前連日雪¶
九十春將半鶯花世界非向榮違物性餘慘露天機幸¶
不多時積從教到處飛舊巢隻燕子社日倘來歸<md:KR4f0044_SBCK_043-2b>¶　　　春社¶
今年社是春分節半月寒深閉户中花少有時還朔雪¶
雨多無日不東風村巫环珓傳神語里老豚蹄望嵗豐¶
除却農談吾嬾聽何煩分酒更治(平/)聾¶
　　　種芭蕉二絶句
<pb:KR4f0044_WYG_043-3b>
東鄰帯雨移花本西舍連泥掘藥苗庭小不曾留隙地¶
又添墻角一芭蕉¶
巻心乍展影挼莎葉葉攅成緑一窠不為無花偏愛葉¶
花時長少葉時多¶
　　　清明日西阡焚黄感賦二律¶
憶昨營窀穸旋馳赴
闕裝夢常驚冷節歸及荷榮光<md:KR4f0044_SBCK_043-3a>¶桑梓隂功在(先贈公行善/於鄉至今鄰)
(叟猶能/道之)桮棬舊澤傷踏青諸¶父老歎息㸔焚黄
<pb:KR4f0044_WYG_043-4a>
近展松楸路遥瞻雨露天有生逢
聖代無禄盡親年¶淚落休官後
恩踰卜葬先誓收清白跡畢景守岡阡¶
　　　亡室柩前焚黄再作一首¶
一道黄麻制存亡乃異辭秪縁吾有愧不謂爾無知地¶
下應含笑生前未展眉(元㣲之悼亡詩報/答生平未展眉)謝
恩憐孑¶影收涕為羣兒¶
　　　喜晴
<pb:KR4f0044_WYG_043-4b>
春光霽後佳節氣田間正晨興啓蓬蓽豁若奩開鏡岸¶
草既柔穠渚牙亦鮮盛村南杏粧卸村北桃鬟靚鋤麥<md:KR4f0044_SBCK_043-3b>¶農祈秋浴蠶婦修政俗醇游惰少候至赴功競新火稍¶
出林舊鄰無改姓吾家世居此少長識愛敬雞犬聲互¶
聞牛羊行讓徑晩尋&KR0373;畆樂益遂桑麻性寄謝市朝人¶
誰能逐造請¶
　　　燕來巢¶
燕燕來何許飛飛羽不齊我方歸舊社爾又換新泥借
<pb:KR4f0044_WYG_043-5a>
問依人住何如擇木棲雨狂風正惡勿厭草堂低¶
　　　客自㑹城來傳老友翁蘿軒龔蘅圃之意垂訊¶
　　　近狀口占報之¶
徑荒居又陋過懶户常闗時事罕聞見舊交疎往還嗜¶
從滋味薄詩到應酬刪二老知予者因風一慰顔<md:KR4f0044_SBCK_043-4a>¶　　　去秋手栽海棠一本春不作花而徳尹潤木兩¶
　　　家此花最盛戲作一絶寄之¶
階前手種海棠樹樹小條踈著蕊難翻被兩家園主妬
<pb:KR4f0044_WYG_043-5b>
有花偏讓老夫㸔¶
　　　三月二日偶逰硤石精舍¶
三月風光連上巳人如蛺蝶鬬裙衫兩山鐘磬東西寺¶
十里烟波逺近帆拄杖我來尋履跡題詩僧乞署頭銜¶
篋中亦有新排集倘許經房貯一函(白香山年六十四/編集寄香山寺)¶
　　　上巳與子姪輩飲西園海棠花下¶
寂寞逢嘉樹流連及令辰若非攜酒賞㡬負滿園春絶¶
豔驚雙目浮光動四鄰好花如子弟笑擁白須人<md:KR4f0044_SBCK_043-4b>¶
<pb:KR4f0044_WYG_043-6a>
　　　西林庵浴¶
我本無垢人多生依淨土無端墮五濁特以有身故自¶
從歸田來迷昧晩稍悟雖逃塵土汨尚被詩酒汙蟣蝨¶
縁見侵浣除急先務山僧開浴室午告湯沐具愛此松¶
下風解衣入雲霧㣲温徹毛髪積患瘳沈錮滌腸即未¶
能搔背不猶愈老蟬初脱殻呼吸通清露㗳焉忘其身¶
垢膩於何附¶
　　　曉過鴛湖
<pb:KR4f0044_WYG_043-6b>
曉風催我挂颿行緑漲春蕪岸欲平長水塘南三日雨¶
菜花香過秀州城¶
　　　葆光居賞牡丹兼示祝良仲賔季爾田兄弟五<md:KR4f0044_SBCK_043-5a>¶　　　首¶
㡩幕髙張白石臺花情亦似感栽培已過穀雨三朝後¶
直待主人歸始開(時賓季爾田/初自粤東歸)¶
閱盡紛紛桃杏姿遲開獨占豔陽時只消一夜東風力¶
扶起花頭五百枝
<pb:KR4f0044_WYG_043-7a>
道是吾鄉第一花芳時無客不矜誇兩朝二百年門第¶
得似君家有㡬家¶
尺三花面大於盤一丈花梢半出欄頭白老翁來未晩¶
霧中㸔勝雨中㸔¶
曲宴曾陪賞
内廷蕊珠樓閣隔青㝠一枝歸折非無¶意猶有當時舊
賜缾<md:KR4f0044_SBCK_043-5b>¶　　　三月晦日偕楊晩研陳梅溪赴座主大宗伯許
<pb:KR4f0044_WYG_043-7b>
　　　公之招流連三日敬賦五言古體詩一章用志¶
　　　盛事兼訂後期¶
世㑹頼人持進難退仍易公歸天下仰鄉曲風先被逖¶
矣黄髪期曠哉赤松志逺收伊吕迹近託張邴契洛社¶
與睢陽髙情千載嗣九人不迨半猥許門生厠良辰春¶
夏交勝踐東西寺年尊耄將及興逸衰猶未籃轝出匪¶
遥杖藤行可寘堂無絲竹閙庭有煙霞膩外静絶市讙¶
中虛得池位雖然營圃墅亭榭隨布置不窮土木妖所
<pb:KR4f0044_WYG_043-8a>
以矯豪侈何嘗廢宴衎芻豢薄滋味不列水陸珍所以¶
警貪鄙初焉立家法久乃變風氣道大等行藏心空㝠<md:KR4f0044_SBCK_043-6a>¶同異乘流坎斯止衆取我則棄欲知鵬鷃遊豈外逍遥¶
義欲知名教樂即此真率意一㑹日經三一年㑹湏四¶
非疏亦非數天賜皆
君賜幸生山水鄉各有登臨地¶創舉良獨難後期當以次¶
　　　從東山大悲閣步上南山道院¶
山北山南一逕通又從紺宇扣琳宫千年樹老根穿石
<pb:KR4f0044_WYG_043-8b>
百尺梯危勢轉空上界神仙風肅肅下方樓閣雨濛濛¶
羽人何福能消受長在晨霏夕靄中¶
　　　過恵力僧房訪葛友峰¶
穿過林巒第㡬層到門雙屐響登登祗應趙郡蘓和仲¶
猶識成都杜伯升蜚遯難求偕隠伴(張平子賦欲/蜚遯以保名)僑居<md:KR4f0044_SBCK_043-6b>¶直似此山僧白頭相對吾滋愧撒手懸厓尚未能¶
　　　題西山快哉樓¶
東山標一墖樓與墖尖齊日月光先到松篁勢盡低爽
<pb:KR4f0044_WYG_043-9a>
宜延眺聽老漸怯攀躋縁境隨時結詩成信手題¶
　　　碧雲寺(以上四首皆硤/川逰歴之作)¶
徑曲耐幽尋杉籬步步隂煙光遮市斷殿影赴潭深昔¶
受栴檀供今傷樵牧侵欲知增減刼成壞視禪林¶
　　　信庵貽我湘竹筆几¶
往與陳(六謙/)楊(晩研/)輩結交始臨池我腕不能懸落筆¶
恒苦肥至今衫袖上墨汁烏淋漓十年課官書猥充抄¶
寫為一從抛筆墨有指如駢枝愛弟粤中來美竹貽湘<md:KR4f0044_SBCK_043-7a>¶
<pb:KR4f0044_WYG_043-9b>
妃斑筒圍五寸文采光陸離銛刀剖其半承臂良所宜¶
惜哉硯田荒此几將安施毋忘持贈意三復幼槃詩(謝/幼)¶
(槃筆几詩當君持贈恐/不堪大似無功饗鹽虎)¶
　　　座主許公别後寄示七律二章叙連日山游之¶
　　　樂再次來韻¶
溪山佳處榻長懸暇日追倍樂境偏靈運賦中行采藥¶
康衢歌裏㸔耕田厭逢俗客談時事閒與鄉人結善縁¶
雨笠風襟無恙在畫圗容易㸔神仙
<pb:KR4f0044_WYG_043-10a>
茫茫宦海濶無邉㡬見虗舟濟巨川(白香山詩巨川/濟了作虗舟)退¶
步始知原有地掉頭誰信不闗天髙人入社同招隠大¶
老還鄉例好禪得御籃輿吾竊幸乞身多及太平年<md:KR4f0044_SBCK_043-7b>¶　　　自西阡步登龍山小憩妙果寺成鏡軒¶
杖藜無百步欄楯有千家未覺平簷淺全虧老樹遮童¶
挑西澗水(西阡之北有泉/去此纔半里)僧製本山茶佛日長如此何¶
愁暮景斜¶
　　　村家四月詞十首
<pb:KR4f0044_WYG_043-10b>
茆苫枳落趁髙低草色平鋪樹影齊一片緑隂行不到¶
家家門外有黄鸝¶
生長蘆村與葦鄉單丁門户怕逃荒春來娶得紅裙婦¶
添壓橋南百本桑¶
去年桑葉賤如毛今嵗蠶多葉價髙大抵乘除常得半¶
半償安分半償勞<md:KR4f0044_SBCK_043-8a>¶小滿初過上簇遲落山肥繭白於脂費他三幼占風色¶
二月前頭蚤賣絲(三㓜即三眠也/見放翁詩自注)
<pb:KR4f0044_WYG_043-11a>
野老籬邉獨一家卧聞隔竹響繅車開窻自起㸔風雨¶
日在墻東苦楝花¶
活東㡬日變蝦蟇細瑣謀生亦有涯租得山田還帯漊¶
種菱時節種魚花¶
蠶忙粗了接農忙早晩官符不下鄉見說城中多大户¶
帯征猶欠隔年糧¶
大麥離披小麥黄連朝次第欲登塲開籠莫放新鵝鴨¶
怕損鄰田二寸秧
<pb:KR4f0044_WYG_043-11b>
一尺良田種一科(語出齊/民要術)旱年宜黍水宜禾老農信口<md:KR4f0044_SBCK_043-8b>¶言皆驗比似兒孫閱歴多¶
山妻赤脚子蓬頭從此勞勞直過秋海角為農知更苦¶
合家筋力替耕牛¶
　　　寄徐觀卿庶常四首¶
人間路狹田間濶天上官多地上稀難得玉峯徐吉士¶
簉朝廿日便思歸(來書云平生官/况以廿日了之)¶
乞歸初不為鱸蓴肯作江東第二人霧豹一斑窺寸管
<pb:KR4f0044_WYG_043-12a>
雲龍半爪現全身¶
跨鳯驂鸞㡬隊行列仙名籍滿瑶京不須更説鷄棲樹¶
阿閣巢多自見輕¶
石公山下約耕雲十畆桑麻許見分(觀卿有别業在洞/庭西山與余曽為)<md:KR4f0044_SBCK_043-9a>¶(卜築/之計)我為退難歸已老可憐事事不如君¶
　　　副相揆公惠寄人參一斤賦謝¶
官非致富具官罷適得貧獨不奈病何父吟兒復呻(時/兒)¶
(建亦/患病)貧家抱富病動與參苓親東産禁入闗南方價彌
<pb:KR4f0044_WYG_043-12b>
珍十金易一兩又苦贋雜真投之湯劑中日飲僅數分¶
持此望療疾越人視秦人荷公千里懐拜貺俄盈斤瑶¶
光散藥笈紫炁交斑璘(春秋緯瑶光星散而為人參/禮緯下有人參上有紫炁)沃¶
以碧琉璃爇以紅麒麟庸醫亦色喜奏效如轉輪果然¶
黍谷寒變作陽崖春公恵洵已厚我慙鬰難伸雖延草¶
木年等是幻泡身所期調元手旦晩秉國鈞(時聞枚/卜列名)溝¶
中多待澤一老何足云<md:KR4f0044_SBCK_043-9b>¶　　　徳聞姪以先京兆公加贈嘉議大夫誥命一¶軸
<pb:KR4f0044_WYG_043-13a>
　　　見示敬題於後¶
吾宗京兆之子孫當時濟濟推清門大賢餘澤乆漸杳¶
先代龍章今僅存族譜亭前一回首欲斥斯人言可醜¶
若教此軸落渠家賣珠毁櫝夫何有(本支冢孫弟兄搆/禍蕩盡先人餘業)¶
(故有此歎不/忍斥其名也)珍藏似爾豈非賢中有詒謀二百年科名¶
仕宦尋常事世業終須孝友傳¶
　　　余舊蓄古鏡一枚形正方背有飛魚二鱗鬛生¶
　　　動周遭一百八十乳水銀徧褁上著血皴朱砂
<pb:KR4f0044_WYG_043-13b>
　　　斑不知何代物也偶閲元裕之集馬雲漢家方¶
　　　鏡背有飛魚與此形模正合元有七律一首載<md:KR4f0044_SBCK_043-10a>¶　　　集中疑即馬氏故物而今為我有喜續一篇紀¶
　　　之¶
馬家古鏡形模異人世皆圓爾獨方細乳流丹周四角¶
爛銀磨鼻貫中央出波鱗甲飛如活透骨頗黎冷放光¶
如有亷隅難入俗合歸老子為收蔵¶
　　　蟻鬬
<pb:KR4f0044_WYG_043-14a>
飯罷徐徐捫腹行階前蟻陣太縱横巧排睢水常山勢¶
鏖戰昆陽鉅鹿兵國手圍棋分黒白村兒鬬草計輸贏¶
轉頭一笑全無為不解當塲抵死爭¶
　　　兒建補官北上兼寄徳尹潤木¶
爾往因門户吾衰且杖藜行期今始决藥褁病仍攜(時/兒)<md:KR4f0044_SBCK_043-10b>¶(病尚未/全愈)老閲晨昏易貧難出處齊京華見諸叔有信共¶
緘題¶
　　　梅雨將至曝衣庭下睹舊
<pb:KR4f0044_WYG_043-14b>
賜紗葛袍感賦¶
一桁髙懸犢鼻褌篋中剩有
賜衣存為防梅黦重開¶㸔閒與兒曹説
主恩¶
　　　禾郡試院古栢曾濟蒼繪圖索詩即次原韻¶
龍筋纒左紐鶴骨鍊孤形閲士㡬頭白遇君方眼青愛¶
頻攜畫巻惜未入圖經變化誰能料風雷或晝㝠¶
　　　徳尹陞侍講却寄
<pb:KR4f0044_WYG_043-15a>
雁行官序記隨肩(余兄弟三人同官編修每/入朝班仍以齒序先後)久次今來¶
合轉遷(用漢書孔/光傳中語)聊與家門増氣色也勝陪㸃六年前<md:KR4f0044_SBCK_043-11a>¶(已丑初夏春坊日講員缺奉陳㫖選擇/掌院曾以余名擬上既而用  鍾庭)¶
　　　生日示兒孫¶
家世少髙年傷哉傳父祖吾生良過分六十已踰五自¶
為鮮民來奔走備艱苦每逢先忌日雙淚落槃爼忍復¶
受稱觴成行拜兒女殊非老人意轉觸傷心緒世教日¶
以漓五鼎儉三釡厚已薄所生逢辰競華詡其或侈宴
<pb:KR4f0044_WYG_043-15b>
㑹開筵召歌舞此風非自今此事尤不古矧余衰且廢¶
徇俗一無取仕宦閲十年依然北門窶先廬僅無恙聊¶
足蔽風雨常恐病見侵去來難自主未知從兹往尚復¶
㡬寒暑但願汝曹賢甘貧守前矩貽清義有在何用幹¶
吾蠱<md:KR4f0044_SBCK_043-11b>¶　　　夜枕喜雨¶
挂壁閒龍具黄梅十日晴忽聞中夜雨殊慰老農情枕¶
簟通霉氣溝塍走(去/)水聲跳蛙如送喜不厭繞除鳴
<pb:KR4f0044_WYG_043-16a>
　　　庭前蜀葵十二韻¶
蜀葵吾手種五月儼成林葉葉清蒲扇株株碧玉簮卑¶
叢猶計尺髙榦突踰尋耐乆誰如爾敷榮方自今(此花/自五)¶
(月至初秋/相續不斷)有花偏犯暑得地肯移隂抱素矜孤潔(中有/白花)¶
(一/株)施朱競淺深露晞疑濯錦風暖快披襟爛漫知時及¶
欹斜怕雨侵寜無衛足智尚有向陽心石竹羞相亞山¶
榴妬不禁畫工難設色詩老獨搜吟莫漫嫌貧窶芳醪¶
又一斟(韓魏公詩芳醪對一斟許魯齋詩但恨主人/貧且窶不教相對舞衣紅皆咏蜀葵句也)<md:KR4f0044_SBCK_043-12a>¶
<pb:KR4f0044_WYG_043-16b>
　　　日本繡毬花¶
南風來海外吹綻小團圞吐蕚初含緑染根俄變丹垂¶
垂懸蹴踘衮衮壓欄杆雨打戎葵折留渠愛惜㸔¶
　　　盆池荷葉¶
藕梢種盆池初葉青錢似一葉復一莖漸㸔翠葢起豈¶
無十丈花奈此三斗水託根適有制小器吾局爾¶
　　　家童以梅水滌硯既申諭之復詮次成篇當僮¶
　　　約一則
<pb:KR4f0044_WYG_043-17a>
梅雨降天泉其甘甚仙醴㵸茶需此味久貯益清泚罋¶
盎謹葢藏非時不輕啓客嘉乃一薦視若大烹禮研垢¶
利亟除無端用泉洗殷勤示僮約誤事胡可底開池用<md:KR4f0044_SBCK_043-12b>¶養魚汲井用淘米貧家用水法一一須酌劑推類以及¶
餘吾言當善體¶
　　　雨乍晴¶
鬖髿菭草與堦平屋漏痕餘滴瀝聲老去一身隨燥濕¶
漫勞鳩鵲報隂晴
<pb:KR4f0044_WYG_043-17b>
　　　觀插秧二十四韻¶
百汊通舟檝干畦罷㮮橰人情湏解澤天道豈屯膏夜¶
是分龍雨晨添浴鷺濤渾渾泥破塊汨汨溜鳴槽及見¶
苞初拆先期種淨淘(齊民要術淨淘種/子經三日漉出)露苗齊若剪風¶
葉弱於繅維耦羣衣襏于田畢赴鼛事因當務急義取¶
立根牢寛解青腰束勻鋪緑罽&KR0522;横從分緯經(去/)行列<md:KR4f0044_SBCK_043-13a>¶凖茅綯滑澾聊防蹶瘡痂那暇搔胼胝兼踵趾仰俯混¶
頭尻正爾如針細何時比岸髙栽培從幼穉功力積纎
<pb:KR4f0044_WYG_043-18a>
毫小鴨浮烏觜新鵝沒乳毛篝車思預祝稂莠待徐薅¶
餉婦烹蠶豆皤翁壓麥糕(放翁詩旋壓/麥糕邀父老)衢歌隣巷答豳¶
樂土風&KR0757;身雜耕䎫侣心知稼穡勞問誰司命鳸笑我¶
代烝髦偶倚孤藤杖閒攜半榼醪勸農勤本分撫已愧¶
嬉敖有蟈除灰鞠(周禮秋官蟈氏掌去鼃黽焚牡鞠以/灰洒之則死以其烟被之則凡水蟲)¶
(無/聲)無蟲慮食桃(蟲食桃粟貴亦/見齊民要術)豐年斯在眼秭鴂已先¶
&KR1485;(史記百草奮/興秭鴂先&KR1485;)¶
　　　梅雨初霽
<pb:KR4f0044_WYG_043-18b>
隴畆有惰農無端負舂槀十年京洛住風氣習髙燥左<md:KR4f0044_SBCK_043-13b>¶臂雖病風土脾幸未槁還鄉豈不樂顧已廹衰老翻畏¶
梅雨多侵膚劇蚧蚤兒童報新齊起視天宇好蟬嘒林¶
葉初鷄鳴曙光早㣲颸自南來掩冉被庶草夏課晨有¶
程方當事研討曝書良先務趁此日杲杲¶
　　　舶趠風歌¶
吾聞千里以外風不同人間乃有萬里之長風來從海¶
上梅雨後紀自西郊野叟眉山翁古稱博物家無若周
<pb:KR4f0044_WYG_043-19a>
元公爾雅釋天篇八方風色以類從北凉西泰凱南谷¶
自東頽猋飄庉暴昌曀一一命義無相蒙周禮保章十¶
有二妖祥乖别占荒豐下而莊生齊物論以至應劭風¶
俗通颼瀏飉颲飇颶䫻呌嚎吒吸咬于喁名雖巧排比<md:KR4f0044_SBCK_043-14a>¶語實工形容舶趠之名特未悉土俗傳説惟吳中吳中¶
五六月水盛溽暑方藴隆此風東南來一掃雲翳還虛¶
空商羊黒蜧潜厥蹤炎官亦退三舍避大啟槖籥伊誰¶
功三日濕氣消五日暑氣融連綿七日九日尚未止快
<pb:KR4f0044_WYG_043-19b>
哉何暇分雌雄羊角初從何處起合而為一浩蕩來無¶
窮(丘真人西逰記風初起/如羊角湏㬰合為一風)
國家象胥譯九重白雉入¶貢兼青熊良商豪賈狎海童
髙帆幅亞榑桑紅中男長¶女各效職飛渡溟渤如輕鴻
此時田間一老翁置身恍¶在蘭臺宫不知人生更復有
何樂但向北忩髙枕卧聽¶聲蓬蓬¶
　　　鷹毛扇<md:KR4f0044_SBCK_043-14b>¶稜稜疑戴角六翮舊稱雄誰翦摩雲勢而為㺯袖風近
<pb:KR4f0044_WYG_043-20a>
身無棄物當暑奏竒功莫逐斑妃扇秋來怨篋中¶
　　　庭前新設日棚¶
竒峯突兀升晨暮多幻狀羣來燭我室火令方用壯誰¶
能待凉秋坐受驕陽亢貧家愛惜費竒計役心匠架木¶
於中庭從乾取巽向(宅經云從乾/向巽名入隂)東西墻所限南北稍¶
通望剖竹以為椽縛繩乃施帳巻舒一夫力自我剏新¶
様天亦無如何居然聽人抗片雲風不散赤日走其上¶
但覺晝景長焉知炎勢王解衣盤礴卧客至蒙見諒憶
<pb:KR4f0044_WYG_043-20b>
昨扈從年孱軀昧自量跨鞍五六月萬竈逐焚煬渇飲¶
道傍泉形神聊一暢勞筋誓永息疲馬就閒放跡逺倦<md:KR4f0044_SBCK_043-15a>¶驅馳情孤愜宜當青藍十幅布氣壓錦步障即事不願¶
餘休隂獲微尚¶
　　　雨後納凉¶
夢過雷霆了不驚起來凉月在南榮静中機候誰先覺¶
已有一蟲階下鳴¶
　　　六月廿二夜熱不能寐五更起步庭下徘徊到
<pb:KR4f0044_WYG_043-21a>
　　　曉¶
夜熱不成眠展轉逹五更開門上殘月適與㣲風迎大¶
火將西流銀河去無聲林亭散踈影露葉涵虛明薨薨¶
羽蟲飛喔喔村鷄鳴身如閒草木受此旦氣清¶
　　　沈松年觸暑見過為余寫行藥圖小照贈之以<md:KR4f0044_SBCK_043-15b>¶　　　詩¶
昔年三十四張叟為寫照是時氣方豪抱膝坐長嘯(癸/亥)¶
(夏張子由為余/作槐隂抱膝圖)侵尋落塵網行止非意料一夢廹桑榆
<pb:KR4f0044_WYG_043-21b>
回頭失吾少自觀疑隔世那免旁人笑沈生技入神下¶
筆天下妙曩者京洛逰不輕貌權要朱門致厚幣却去¶
臂頻掉獨愛山澤臞足音赴蓬藋老夫正避客畏熱如¶
畏燒瀟灑實藉茲掀髯引同調吳縑六尺雪静對屏聽¶
眺三日畫始成投牀忽狂呌張圖示左右童稚皆曰肖¶
廼知神理憑在骨不在貌一杖兩㯶鞵清凉徹毛竅髙¶
楊䕃風渚宻竹移烟嶠外勢拓㣲茫中深藏窵窱過橋¶
茅宇逺轉徑柴籬繞力圃方自今幽情老彌劭允宜置<md:KR4f0044_SBCK_043-16a>¶
<pb:KR4f0044_WYG_043-22a>
丘壑何用談廊廟稍待條甲成重煩添藥銚¶
　　　偶得鸛雛畜之階下旬日馴擾如家禽¶
老鸛巢古木孤雛失遥汀養之羣鷄中旬來食宿并草¶
際飛拍拍花根立亭亭有時照盆池長喙梳短翎適逢¶
螻蟻飽暫脱魚蝦鯹方當竭澤時(時亢旱河/流枯涸)何處潜汝¶
形不如儕野鶴飲啄且一庭¶
　　　苦旱¶
火雲燒海壖禾黍供炰燔是田拆龜兆下隰髙平原山
<pb:KR4f0044_WYG_043-22b>
根曲曲谿近溯十里源其流本易涸三尺淤泥渾何當¶
千桔橰渇若接臂猿下飲罄呼吸涓涓寜復存一井給¶
百家乞漿稍出村人情靳所少昏夜拒扣門我有小池<md:KR4f0044_SBCK_043-16b>¶水舊來資灌園經旬漸將枯遑救鮞與鯤畦丁仰沐浴¶
㸑婢充缾盆緩急吾豈無義從易地論開園聽使汲兩¶
不受怨恩暍者盈路旁其能以手援喟然望雲漢安得¶
天瓢翻¶
　　　立秋後四日得雨喜叠前韵
<pb:KR4f0044_WYG_043-23a>
雷鞭起龍蟄電火林欲燔急雨隨秋來沛然滌焦原出¶
髙而施下天澤殊泉源頓令赤埴墳化作塗泥渾物情¶
俄頃變判若王孫猿(柳子厚云猿之徳静以/常王孫之徳&KR0997;以囂)向來沸蜩¶
螗閴寂無一存鷄犬聲逾静羊牛亦歸村但見簔笠翁¶
倚杖臨柴門濁酒貰鄰曲農談慰田園檐低劇投蜺海¶
近疑徙鯤汲婦免抱甕浴童喜傾盆西成即未知姑以<md:KR4f0044_SBCK_043-17a>¶目睫論良苗與秕稗各被霑濡恩我亦領新凉詩筆聊¶
復援閒庭有花木枝葉為翩翻
<pb:KR4f0044_WYG_043-23b>
　　　雨後遣興¶
秋田一雨洗萌芽餘潤還沾學圃家苦竹鞭抽行地筍¶
戎葵梢放出籬花身憂天下原非分老覺浮生亦有涯¶
野色閒門無客扣夕陽影裏數歸鴉¶
　　　重至西湖雜感六首¶
行宫昨廵幸侍從偕東枚
詔許孤山逰縁坡陟崔嵬¶髙亭揭佳要(御書佳要亭在/孤山最髙處)
正面湖光開再到踰八年¶重扉鎖蒼苔夕陽錯金碧竹
<pb:KR4f0044_WYG_043-24a>
樹浮樓臺
聖主軫民¶艱翠華無復來湖流亦漸縮清淺如蓬萊<md:KR4f0044_SBCK_043-17b>¶三百六十頃葑田半平蕪泊舟湖心亭坐失西南隅兩¶
隄逓隠現彌望菰茭蘆吳中連歳荒竭澤凖此湖誰興¶
百年利開濬繼白蘇¶
菩提古律院中有禪者堂兒時侍我翁曾宿道公房奄¶
忽五十載沙彌成老蒼為言禪堂灾室破池魚殃師徒¶
二三輩借歇鄰僧牀世苦善縁稀十方如一方我貧正
<pb:KR4f0044_WYG_043-24b>
髣髴何以副汝望(昭慶舊寓被火住持僧/乞余重作募縁䟽故云)¶
故人喜我來(謂鄭春薦/髙詵仲)有約晨往踐中流泛彩鷁酒果¶
諧終宴殘暑䬃以收荷風偃秋扇各陳别中事過去同¶
掣電齒脱頭亦童是形無不變惟留真面目重與吳山¶
見<md:KR4f0044_SBCK_043-18a>¶昔我同朝友蘿軒(翁康/飴)與田居(龔蘅/圃)竹深(章豈/績)乃同年¶
通籍甫歳餘後先解組去各守先人廬錢子(我持/)我彌¶
甥比亦賦歸與世途日湫隘親舊旋凋疎合并復何幸
<pb:KR4f0044_WYG_043-25a>
皓首仍相於湖山近可樵湖水淺可漁此生知㡬見莫¶
負秋風初¶
潯陽賢郡守(朱恒齊時/客吾郡)歴政廿四年罷官世業盡無計¶
營歸田朅來泥馬城卧痾僦市㕓良醫天下少買藥慳¶
囊錢我欲招使出一覽江湖天足攣兼畏風躑躅行不¶
前當路非無交車音聽跫然惟餘老賔客同病心相憐¶
　　　龔蘅圃屬題田居圗圗為王石谷所畫三首¶
我愛西泠龔侍御候樵開徑擬村莊前身似是黄清逺<md:KR4f0044_SBCK_043-18b>¶
<pb:KR4f0044_WYG_043-25b>
好補田居辭九章(元浦江黄景昌自號田居子作田居/古調辭九章事載吳淵頴集惜其辭)¶
(不傳候樵開徑/九章中篇名也)¶
更愛虞山王石谷為君破墨寫桑麻晩年變盡大癡法¶
瀟洒自當名一家¶
上浻烟波下潠田朱陂楊柳陸池蓮為農果若畫中樂¶
吾亦&KR0568;尋辟榖仙¶
　　　到湖上不及訪諦輝禪師而歸寄詩代柬¶
諦公世夀八十八見説形神倍清㧞有時挈鉢身入城
<pb:KR4f0044_WYG_043-26a>
健若雲端出巢鶻隨行不用木上座一日往還能步戛¶
葛藤斬盡松性孤那怕霜根被纒殺開堂説法踰四紀¶
坐斷髙峯梵王刹一拂何曾肯付人問着三交兩頭瞎<md:KR4f0044_SBCK_043-19a>¶似憐我是無家客逺枉山中八行札我來便合去尋師¶
却向石頭防路滑雲林咫尺徑未到囬首湖西山齾齾¶
明年擬坐雨安居眼膜終須寳箆刮¶
　　　題章豈績觀碁圗¶
宇宙一碁局白黑兩戰塲細極蟲蟻㣲大而至侯王胥
<pb:KR4f0044_WYG_043-26b>
為競心役得失争毫芒遂令坦坦塗嶮巇劇羊腸可憐¶
橘中叟機事亦未忘國工吾不知童稚勝老蒼(圗中一/童子與)¶
(老叟/對局)所以逹觀者袖手於其旁¶
　　　從姊丁節母八十夀令子修逺來乞詩¶
吾家賢姊丁節母年二十七稱未亡是時殉夫勢不可¶
有兒在抱姑在堂夫之兩弟尚小弱形影相傍何倀倀<md:KR4f0044_SBCK_043-19b>¶婦供子職母兼父兄道亦以丘嫂當皇天欲貞苦節苦¶
一一艱瘁教親嘗粧貧固已少簮珥時絀又復罹凶荒
<pb:KR4f0044_WYG_043-27a>
淚流繼血食有指骨盡吸髓炊無糧秋㸔烏哺感魚菽¶
春睹燕乳憐粃糠晨舂寜資相杵力夜績肯借鄰檠光¶
全家仰俯頼&KR0894;作母不自白傍人傷阿婆下世兩叔娶¶
寡鵠矢志孤雛償父遺一經課使讀世業克紹孫成行¶
乾坤豈終靳雨露松栢要必經氷霜蓼荼茹盡蔗味出¶
佳境漸入今方將母年八十兒六十白須綵袖前稱觴¶
中秋節近風物爽桂樹䔩䔩飄天香月中之兎為擣藥¶
長生㑹得仙娥方
<pb:KR4f0044_WYG_043-27b>
　　　西園早桂八月始花偶拈二絶句<md:KR4f0044_SBCK_043-20a>¶兩株桂自先人植歳歳開當七夕前校是今番花信晩¶
秋香還占别家先¶
消息西風任客傳花時長結一村縁而今勘破黄山谷¶
鼻孔猶為晦老牽¶
　　　季方兄招同聲延兄曾三芝田兩弟於西林菴¶
　　　為同宗五老㑹席間喜賦時甲午中秋前三日¶
古人重睦族籩豆禮無廢奈何世教衰此義久云晦家
<pb:KR4f0044_WYG_043-28a>
宗逺有緒望實鄉國最伐木歌卒章吾猶及前輩宦逰¶
鹵莽出晩景侵尋逮歸到忽一年(余去秋八月十三日/抵家今恰一年矣)¶
病多逃酒債喜聞折柬召喚起初心在八月撰良辰五¶
人合嘉㑹兩兄吾所敬兩弟亦吾愛居近三里中年皆<md:KR4f0044_SBCK_043-20b>¶六旬外茅菴傍先壟徑轉蒼山背風日假清光松篁發¶
幽籟僧來具茶荈童去攜鮭菜飛動愜平生老狂餘故¶
態流光弦釋箭盛壯已難再但願五白頭偷閒輒相對¶
　　　中秋雨集拙宜園賦呈宗伯座主晩研前輩(二/首)
<pb:KR4f0044_WYG_043-28b>
節到今年正秋分此夜中(是日秋/分節)重尋三宿約惟欠一¶
人同(陳梅溪以/疾不至)巷氣通荷葉林香入桂叢滿城傳勝事¶
來㸔雪髯翁¶
可惜團圞月雲封得樹堂檐虛燈動影池濶水生光聽¶
雨篷籠外吟風几杖旁平生師友在到此分真忘¶
　　　十七日陪逰秦駐山得詩六首¶
夜雨晨乍晴兹逰天所許攜笻出煙郭振步凌雲嶼公<md:KR4f0044_SBCK_043-21a>¶本海鶴姿飄然命儔侣身輕無險徑心曠得豪舉誰云
<pb:KR4f0044_WYG_043-29a>
溟涬寛直欲巾笥貯(出郭/)¶
社稷已丘&KR0469;冕旒尚祠廟當時伐山處馳道餘蓬藋可¶
憐愚氓愚不記暴秦暴家家棧羊彖坐享血食報今年¶
旱太甚水乏蘋蘩芼毋乃為神羞徒憑山鬼嘯(始皇/廟)¶
平生汗漫逰不識蒼浮子今來尋别業愴若經蒿里好¶
事頼閒僧詩名猶在耳山林耆舊盡太息烟霞委(詩老/徐滄)¶
(浮别/業)¶
山後石狀狠山前林靄濃名藍繚而深風氣于焉鍾下
<pb:KR4f0044_WYG_043-29b>
有千頭菊上有百丈松潮聲巻地起響畣出谷鐘禪扉¶
日日開未缺茗椀供留題紀歳月孰繼三人蹤(半潮菴/老僧出)<md:KR4f0044_SBCK_043-21b>¶(素册/乞詩)¶
家住錢塘西未觀曲江濤及兹陟海嶠遑惜攀躋勞長¶
風東南來吹我上㟹嶆忽然空四顧快覺身歴髙井底¶
俯孤城三面被浪淘築堤效精衛木石焉得牢誰能驅¶
此山外捍兀巨鼇(絶頂/觀潮)¶
秦鞭不可施頑礓倚天外一山坐少肉佛力將安頼榛
<pb:KR4f0044_WYG_043-30a>
莽長於人菴廬小如葢忘機任去住涉境有成壊置身¶
萬仭岡逹者觀其大少陵固云爾臨老斯遊最(茅菴/)¶
　　　食新米¶
秋水通港脉吳船來海濵稍聞米價賤歡喜動四隣荒¶
厨乏宿舂八月亦食新雖然營一飽力惡不出身薄宦<md:KR4f0044_SBCK_043-22a>¶比曼容退耕輸子真餘慙到僮僕并作浮惰民宫䑕竊¶
太倉家鷄仰空囷物生各分定吾自棲吾貧¶
　　　由葑門至牧瀆舟中喜晴
<pb:KR4f0044_WYG_043-30b>
積雨川初漲秋晴候尚暄帆移背城路竹宻近山園野¶
市漁樵散人家鴈鶩喧太湖知漸近水色半清渾¶
　　　重過鄧尉大司冦徐公墓與公子觀卿話舊二¶
　　　首¶
昔㑹尚書葬重來二十秋好山增氣色髙䕃鬰梧楸賤¶
日蒙青眼流年感白頭及門多著緑撿㸃㡬人留¶
藉甚賢公子歸來一壑專論文空老輩誓墓及中年跡¶
忝同朝舊姻從世講聨(觀卿與家徳尹/為兒女親家)相㸔多道氣應<md:KR4f0044_SBCK_043-22b>¶
<pb:KR4f0044_WYG_043-31a>
許數周旋¶
　　　五雲洞¶
鄧尉山形斷柴莊嶺脉延言尋五雲洞試酌缽盂泉草¶
偃秋迷徑林深午見天老僧年七十揖客鳥巢邉¶
　　　午飯東山菴¶
村落樊籬外人烟&KR0469;墓間稍穿蒙宻路又轉一重山樵¶
擔行相引禪扉晝亦關薄逰煩地主褁飯慰衰顔¶
　　　晩入聖恩寺瞻漢月禪師塔與古菴老衲茶話
<pb:KR4f0044_WYG_043-31b>
鐘聲天半落麗刹占岑隅地㧞千章木門開萬頃湖來¶
因瞻影塔老喜接浮屠倚頼青藤杖隨行勝給扶¶
　　　重陽日由鄧尉坐罛船沿太湖濵抵漁洋灣登<md:KR4f0044_SBCK_043-23a>¶　　　法華嶺與觀卿拈韵各賦五章¶
九日乃溯流古來無此法適兹泳㳺趣遂與魚鳥狎望¶
望銅坑橋前行出蘆夾湖光三萬頃際眼窮一霎地盡¶
日脚垂天低浪頭壓近山浮蛟鼉逺艇㸃鳬鴨竒懐洵¶
曠蕩良㑹殊欣洽滿載洞庭春十分傾蘸甲(黄柑釀酒/名洞庭春)
<pb:KR4f0044_WYG_043-32a>
(色見東/坡賦)¶
鏡面三十里淼瀰似無涯片颿截湖來小泊當㟏岈居¶
民雜耕釣竹樹環坳窪中有佛者宫法華及曇華頭陀¶
不好事籬落無黄花手拾墮巢薪為余烹土茶屋山見¶
㣲徑林隙縈修蛇直上千仭顛廻身俯烟霞¶
新城老詩翁于焉戀清景漁洋曽自號四海傳歌咏(阮/亭)<md:KR4f0044_SBCK_043-23b>¶(王先生絶&KR0738;此中山/水因自署漁洋山人)僂指今㡬何勝逰闃如屏履綦已¶
陳迹我到踵前猛濤聲拔湖洪飛上萬松頂西風廹吹
<pb:KR4f0044_WYG_043-32b>
㡌新鴈時一警俯仰有古今徘徊惜俄頃誰為後來者¶
繼躡最髙嶺¶
折柬不可致陪逰欠詩僧(謂湘隣/禪師)兩人亦不孤勇往快¶
得朋平生偕隠願躧步氣益増西指小九天(西山林屋/洞為十小)¶
(天中第九天觀卿/有别墅在其下)下有田一塍買鄰鄰苦少約我我未¶
能具區舊志荒文獻於何徴君家富圗籍攷證庶足憑¶
我雖腰脚頑肯辜手中藤焉得七十二峯峯與同登¶
是節古所重吾生隨所遭向來閱星霜南北毋已勞有
<pb:KR4f0044_WYG_043-33a>
時泥飲伴座上争題糕間亦吐狂詞氣粗陵二豪塞垣<md:KR4f0044_SBCK_043-24a>¶九月雪氊帽蒙戎&KR0129;陪獵入圍塲分麞行燎毛乞歸復¶
何事雙髩餘蕭騷左臂雖病風尚堪持蟹螯地鄰甫里¶
陸心契柴桑陶君壯我就衰逝波日滔滔明年身縱健¶
何處重登髙¶
　　　重陽後十日曽三弟招集西林菴是日㣲雨杲¶
　　　山法師不期而至¶
再舉重陽㑹何妨十日遲林巒真得趣晴雨總相宜踏
<pb:KR4f0044_WYG_043-33b>
屐堪尋菊登髙例有詩閒僧來不速社飲倍淋漓¶
　　　立冬後二日座主宗伯公偕晩研梅溪枉過村¶
　　　居次日移榻妙果山房再逰菩提寺得詩四首¶
乾鵲聲中客欵門畫船啣尾泊籬根掃除黄菊荒蕪徑<md:KR4f0044_SBCK_043-24b>¶暎帯舟楓䆉稏村半月先期傳父老一家喜氣到兒孫¶
海山不盡東南望登陟應須次第論¶
桑榆餘暖在田廬初約重尋幸不虛行處聚觀傾里巷¶
有時問答及樵漁能文客到先投句(時徐觀卿至自/玉峯詩先成)好
<pb:KR4f0044_WYG_043-34a>
事僧來盡乞書(晩研工書所/至楮墨堆案)寄語同朝諸大老莫將八¶
座傲懸車¶
招提逰更招提宿四五人添八九人(時許伯勤馬衎齊/杲山法師俱入座)¶
(承念兩兒/亦侍行)自有此山無此㑹勿論誰主復誰賔靈泉怪¶
石供幽賞煦日和風應小春知是它生縁境在每逢佳¶
處輒逡廵¶
流光已付陶甄外世味多消朴率中省對柈筵慙地主<md:KR4f0044_SBCK_043-25a>¶免教冠葢炫鄰翁熊羆起渭嗤何晩蟋蟀歌唐儉可風
<pb:KR4f0044_WYG_043-34b>
報畣
朝恩還有處白頭相見祝年豐¶
　　　仲冬二日招諸兄弟續舉真率㑹明日芝田弟¶
　　　詩來次答一首¶
弟勸兄酬又一堂依然同産似君良(唐書孝友傳劉君/良四世同居雖族)¶
(兄弟猶/同産也)小春已過冬猶暖短晷雖移夜甚長老去喜為¶
無事飲興酣聊鬥此身強明朝夢覺三竿日始信齊州¶
接醉鄉(用東坡睡/鄉記中語)
<pb:KR4f0044_WYG_043-35a>
　　　再次曽三弟見投原韻二首¶
橋欹路滑限東西一櫂來尋曲折溪每愛招邀聨近局¶
又從唱和得新題陋邦笑我詩同鄶雅量輸君酒到齊<md:KR4f0044_SBCK_043-25b>¶木盎瓦盆隨分設何須几上復加綈(鄴中記冬月/几上加綈)¶
人中聱叟飲中仙挹袂何妨更拍肩地僻魚蝦貪入市¶
天晴箕畢快移躔(是日早/雨晩晴)松筠嵗晏留賔賞莞秸庭空¶
待雪填却笑竹林惟二阮同時應少弟兄賢¶
　　　抄書三首
<pb:KR4f0044_WYG_043-35b>
人言冬是嵗之餘自分生涯伴螙魚比似王筠猶有媿¶
白頭方解手抄書(南史王筠愛左氏春秋凡三過五抄/餘經子史皆一過未嘗倩人假手)¶
無數空花亂眼生摩挲細字欠分明西洋鏡比傳神手¶
八廓重開為㸃晴¶
烏鷄已療病風手秋兎猶存見獵心炳燭餘光吾若此¶
兒曹那不惜分隂<md:KR4f0044_SBCK_043-26a>¶　　　臘月雷¶
天公號令何其乖夏慳膏澤冬發雷先期三日礎流潤
<pb:KR4f0044_WYG_043-36a>
雪候變雨成黄梅螻蛄夜啼蚯蚓出有聲來自南山隈¶
靊霳倒行坤軸裂霹靂上劈天闗開吾聞宵雅哀十月¶
矧乃嵗暮隂陽催
至尊端拱穆清上宫府庶事歌康¶哉震來&KR0658;&KR0658;百里爾
特向山谷鳴邅回(淮南子邅回/山谷之間)陋¶儒鰓鰓誠過計誤信
耳目生疑猜庶徴休咎豈闗汝一¶飲且釂消寒杯¶
　　　池上梧桐一本先君所手植秋來忽枯家人析¶
　　　以為薪用作此歎
<pb:KR4f0044_WYG_043-36b>
苦竹不實鳯苦飢霜風抝折枯桐枝知音者希巧匠死<md:KR4f0044_SBCK_043-26b>¶琴瑟之材同扊扅我來撥灰三太息重是先人手親植¶
紛紛桃李總輿臺從此荒園少秋色(起結二句用/太白詩語)¶
　　　十二月十六日赴青芝山㑹座主尚書徐公葬¶
　　　感賦二首¶
清徳宜鐫石佳城仰
賜金(恩公以少宗伯贈尚書/  給全祭全葬異數也)哀¶榮朝典備存歿
主恩深十郡千人㑹三年獨子心(謂大/¶司空)反虞猶孺慕未
<pb:KR4f0044_WYG_043-37a>
忍進祥琴¶
視我真猶子從公始得師(乙丑春公為國子司業余時/備弟子員親授作文法度)¶
有經傳舊業無路報深知夢奠□何及歸休悔稍遲(余/於)¶
(癸巳秋長假還/鄉公薨一年矣)寢門餘痛在淚雨滴青芝¶
　　　祀竈一首<md:KR4f0044_SBCK_043-27a>¶一年俄逼臘爆竹接比鄰不用儺驅鬼自將詩送神晨¶
餐甘脫粟夕㸑付勞薪此意天應諒吾非媚竈人¶
　
<pb:KR4f0044_WYG_043-37b>
　
　
　
　
　
　
　
　敬業堂詩集巻四十三<md:KR4f0044_SBCK_043-27b>¶<md:KR4f0044_SBCK_044-1a>¶
<pb:KR4f0044_WYG_044-1a>
欽定四庫全書
　敬業堂詩集巻
