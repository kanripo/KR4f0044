# -*- mode: mandoku-view -*-
#+TITLE: 敬業堂詩集
#+DATE: 2015-09-23 10:30:36
#+PROPERTY: JUAN 30


敬業堂詩集卷三十¶
　　　　　　　　　　翰林院編修查慎行撰¶
　隨輦集(起癸未五月/杪盡十二月)¶
　　元時避暑灤京百官皆有公署今惟詞臣數人耳¶
　　癸未五月
大駕將幸山莊先十日傳
㫖南書¶房翰林六人俱著隨行六人者諭德(臣/)昇編修
<pb:KR4f0044_WYG_030-1b>
　　(臣/)¶廷儀(臣/)名世庶吉士(臣/)灝(臣/)慎行(臣/)廷錫也(臣/)
　　壯¶履自請隨班亦預焉始而行宫檢書既而圍場
　　觀¶獵往返計百二十日毎有所作輒呈
御覽附以¶入冬後詩共為一卷¶
　　　將隨
駕往口外避暑蒙
恩賜紗葛衣二襲<md:KR4f0044_SBCK_030-1b>¶恭紀¶
垂栁隂中晝卷幃微軀宜稱襲
<pb:KR4f0044_WYG_030-2a>
恩輝行穿碧水丹山¶路先
賜含風叠雪衣(杜甫端午賜衣詩細葛/含風軟香羅叠雪輕)涼逐冰¶絲分繭
館香隨葛越出星機序更不用愁刀尺預算秋¶深扈
蹕歸¶
　　　五月二十五日隨
駕發暢春苑晩至湯山馬¶上口占四首¶
雨餘沙磧浄無泥𤓰蔓秧針緑滿畦共識
君王愛民¶意村村駐輦看扶犂
<pb:KR4f0044_WYG_030-2b>
閒按輿圖考地名承平畿甸古長城(昌平山水記長城/齊天保二年所築)¶
詞臣頻日承宣喚
特許班隨豹尾行<md:KR4f0044_SBCK_030-2a>¶軍裝小隊走弓刀年少曽親鞍馬勞老去承
恩還自¶媿重蒙
天上賜征袍¶
炎景當空日正長潺潺湯峪水如湯泉源萬斛皆天澤¶
化作人間六月涼
<pb:KR4f0044_WYG_030-3a>
　　　是日赴　東宫召觀灑　睿筆口授書法兼蒙¶
　　　　賜扇恭紀十六韻¶
天縱　儲君聖英資曠古奇毓成龍鳳德學本帝王師¶
几硯無他玩宫庭備幼儀就將猶勉勉敦敏倍孜孜¶
鶴禁時多暇
鑾輿出毎隨幾曽疎筆墨直是好文辭¶羲畫傳家法堯
章煥丕基書多呈
御覽　恩許侍臨¶池訣發千秋秘工兼八法宜銀鈎光
<pb:KR4f0044_WYG_030-3b>
絢爛金薤象紛披<md:KR4f0044_SBCK_030-2b>¶腕力由神運心源絶仰窺難窮惟贊
嘆過望是　榮施¶寶箑承華重仁風被物慈述書徒續
賦應　教愧成詩¶朝爽襟先挹秋涼袖早知驪珠長在
握
宸翰並昭垂¶(一月前蒙書皇/上頒賜御  扇)¶
　　　賦得緑樹隂濃夏日長(二十六日亦御試/講官題臣  擬作)¶
髙倚層霄俯映池綠隂隂處日遲遲晴穿密葉蟬初翳¶
暑薄交柯鳥未知曲徑煙分蒼蘚潤重樓人静畫簾垂
<pb:KR4f0044_WYG_030-4a>
炎曦只隔深林外似戀清幽不肯移¶
　　　二十七日隨
駕發湯山¶
涼殿東來御路平金輿八襲正徐行雲從萬叠峰頭出¶
風逐千羣馬尾生甘澤衹應歌盛世醴泉何用草新銘<md:KR4f0044_SBCK_030-3a>¶抽毫進牘慚臣職納鉢親隨第二程¶
　　　懐柔道中遇雨是日
駐蹕密雲
<pb:KR4f0044_WYG_030-4b>
七渡河邊過綵斿坡坨髙下入檀州午隂側㡌消朱夏¶
細雨垂鞭似早秋地險一軍資障塞(開元要畧云密雲/燕之邊陲管障塞)¶
(軍五/千)時清三輔奉
宸遊&KR0146;(音/提)奚父老争扶杖隔嵗重¶攀
翠輦留(方輿紀要後漢曰傂奚魏皇始二年置密雲縣/治提攜城臣按續通典檀州密雲縣¶即漢□奚)
(縣舊治傂奚與□奚音本相同魏/書遂譌為提攜當以漢書為證)¶
賜觀
御書大學經傳恭紀二十韻
<pb:KR4f0044_WYG_030-5a>
昭代文明啓吾
皇政化隆熟精洙泗理大闡聖賢功¶胞與周民物幾康
謐始終一經神默契十傳語全融堯¶典推明德湯盤視
袚躬孝慈為世則好惡與人同異説<md:KR4f0044_SBCK_030-3b>¶歸
淵鑒羣儒仰折衷欲令聲振鐸端賴筆抒虹心法¶由誠
正書源本貫通學難窮秘笈勤不輟行宫滌硯龍¶窺沼
揮毫鳳舞空淋漓雲氣外披拂栁隂中星斗天垂¶象山
泉
<pb:KR4f0044_WYG_030-5b>
帝發蒙教傳先　胄子(前一日書成先/賜  東宫展閲)寵示¶逮臣工偏
黨消皇極維持長士風頒應徧&KR1274;序澤自被¶西東
睿藻光何煥
王言義必充(巻終有語/御製跋)道宏該¶創守力厚闢鴻濛羲畫
傳同逺箕疇演並崇煌煌治平¶業萬古照蒼穹¶
　　　登密雲城樓¶
第一封畿此要衝兩城宛轉合長墉風生温谷油油黍¶
(黍谷在懐柔/密雲二縣界)漲走潮河矯矯龍井底炊烟沈石匣天西<md:KR4f0044_SBCK_030-4b>¶
<pb:KR4f0044_WYG_030-6a>
積雪射居庸(志稱居庸為冷關/積雪盛夏不消)八荒户闥今同視笑説¶
秦關百二重¶
　　　石匣營¶
已廢金溝館猶存石匣營濛濛空翠裏細雨濕霓旌¶
恩許扈
蹕諸臣戴草笠¶
臺笠都人制黃冠野服姿直疑雲覆頂不怕雨催詩涼¶
燠俄能換隂晴兩自宜從臣齊戴德美䕃荷
<pb:KR4f0044_WYG_030-6b>
皇慈¶
　　　過南天門初見邊牆明徐武寧所剏戚少保重¶
　　　修者也¶
勝國留遺築危梯極望收萬峰乗障起一水入關流形¶
勢當全盛邊牆免嵗修太平輸鎮將裘帯取封侯<md:KR4f0044_SBCK_030-5a>¶　　　栁林喜雨呈同僚¶
髙栁垂隂漸近關(地在古北/口南三里)炎蒸疑在有無間解衣脫¶
㡌
<pb:KR4f0044_WYG_030-7a>
君恩重下馬分題客況閒枕底雷生南澗雨城頭¶雲起
别州山朝來擬草甘霖頌才短羞隨供奉班¶
　　　六月初四日扈
駕出古北口¶
太行蜿蜒二千里七十二㘭連首尾東趨遼碣西冷陘¶
留幹一門屹中壘(古北口一名留/幹嶺見金史)巨靈擘石如擘雲雲¶
根俯挿黃花軍烟氛突過掃無迹風雨欲來天半聞出¶
關彌望神州壤
<pb:KR4f0044_WYG_030-7b>
六飛清暑頻來往髙墉已斷山不斷¶無數芙蓉列仙掌
川迴岡轉輦路長涼亭舊驛今村莊¶(元時避暑沿路多/涼亭賜東西涼亭)
(軍士糧鈔見文宗本紀帝獵北涼亭見趙世延傳明洪/武二十七年置古<md:KR4f0044_SBCK_030-5b>¶北口十四驛猶存東涼亭驛之名)
禽魚共識
天顔喜草木中含
御¶氣香小臣多年客燕代夢想何曽踰紫塞自詡遭逢
老¶更奇停鞭飲馬長城外¶
　　　塞外山
<pb:KR4f0044_WYG_030-8a>
已被雲遮百萬層又從雲外見崚嶒翻縁山好添惆悵¶
未得峰峰策杖登¶
　　　兩間房直廬作¶
隨班番直又晨興金鑰銜魚轉數層延閣日長無箇事¶
坐消清簟一壺冰¶
　　　初六日奉
㫖編輯歴代咏物詩恭紀四首¶
宣文小閣秘圖書(延閣圖書取次陳元周/伯琦咏宣文閣詩句)雲霧牕中點<md:KR4f0044_SBCK_030-6a>¶
<pb:KR4f0044_WYG_030-8b>
勘初
聖主不曽遺小物莫輕爾雅注蟲魚¶
儷白駢青句已陳篇章何處發清新盡攜中秘隨行笈¶
三篋何煩默記人¶
日日珍羞出大官雉羮魚糝水精盤丹鉛未是酬知地¶
聊與風人解伐檀¶
曽披圖籍考山川
聖訓真同象緯懸文選樓髙重拜¶命敢同輕薄議前賢
<pb:KR4f0044_WYG_030-9a>
　　　初伏日　睿賜時果木𤓰酒恭紀¶
帳殿爐烟合周廬霽景長人間正初伏塞外已新涼珍¶
果當筵　賜芳醪洗盞嘗　恩波承少海一勺詎能量¶
　　　行過青石梁<md:KR4f0044_SBCK_030-6b>¶天豁新開嶺鸞旗曉向東古藤攀石度絶壁過雲通鳥¶
啄槐花雨蟬嘶槲葉風林巒行不盡長在畫圖中¶
駐蹕鞍子嶺連雨驟涼¶
複磴中涵金碧姿小青山外蹕初移愛迎嵐翠晨趨直
<pb:KR4f0044_WYG_030-9b>
貪傍燈明夜咏詩泉脉曲通行帳外雨聲渾似滴篷時¶
水晶宫殿清涼國傳語人間總未知¶
　　　賦夜光木¶
積水生神木俄登几案旁四時無改火五夜必騰光近¶
暎藜輝淡遥分桂魄涼頓教虚室白臨巻勝螢囊¶
御賜武彛芽茶恭紀¶
幔亭峰下御園旁(武彛山下有御茶/園元時貢茶地名)貢入春山採焙鄉<md:KR4f0044_SBCK_030-7a>¶曽向溪邊尋粟粒(蘇軾句武夷/溪邊粟粒芽)却從行在賜頭綱雲蒸
<pb:KR4f0044_WYG_030-10a>
雨潤成仙品器潔泉清發異香珍重封題報京洛可知¶
消渴賴瓊漿¶
　　　連日
恩賜鮮魚恭紀¶
銀鬛金鱗照坐隅烹鮮連日
賜行廚感踰學士蓬池¶鱠(唐時學士賜/食蓬池鮮鱠)味壓詩人丙穴
腴(元虞集詩魚/藏丙穴腴)素食餘¶慚留匕箸加餐逺信慰江湖笠
簷蓑袂平生夢臣本烟¶波一釣徒(陸龜蒙詩笠簷/蓑袂有殘聲)
<pb:KR4f0044_WYG_030-10b>
　　　送勵南湖前輩奉
㫖歸省尊甫少司冦公病¶
槖筆經時共直廬何堪絶塞唱驪駒乍看請急情辭苦¶
特許還家
恩遇殊客夢不離丹嶂逺鄉心已與白雲<md:KR4f0044_SBCK_030-7b>¶俱最憐一掬
酬恩淚并為思親灑路隅¶
　　　塞外蝴蝶(應令東/宫)¶
羅浮仙種幾時來金粉天生不染埃忽見一雙同照影
<pb:KR4f0044_WYG_030-11a>
始知隔水有花開¶
　　　十六日五更隨
駕發鞍子嶺行至三道梁天¶始明¶
金壺虬箭響登登霽月流天景漸澄谷罨一重環翠幙¶
雲移雙仗識紅燈風輪暗激飛梁轉松頂遲看旭日升¶
滿篋纎絺長什襲此來何處有煩蒸¶
　　　十八日
駕幸釣臺召臣等隨行
<pb:KR4f0044_WYG_030-11b>
賜膳釣魚¶恭紀七言絕句八首<md:KR4f0044_SBCK_030-8a>¶挿天碧嶂起芙蓉路轉潺潺又幾重百頃風潭雷雨過¶
萬魚銜尾候
真龍¶
髙臺俯瞰樺榆溝指示灤河最上流記得銀絲鱠鮮鯽¶
欣從塞外識源頭(已刻下上御樓召臣等五人至臺下/指臺  流水諭曰此灤河上流也)¶
魚藻池邊
輦路平直隨仙仗到蓬瀛官廚初飫紅蓮¶飯
<pb:KR4f0044_WYG_030-12a>
御饌仍分碧澗羮(午刻飯賜御饌紅/蓮米  栁根魚羮)¶
芳餌循環下釣筒絲緡長日侍　青宫烟蓑雨笠尋常¶
句慚愧猶蒙記憶中(午後奉釣㫖翰林諸臣赴詩皇太/子行幄  魚臣前謝賜魚  有臣)¶
(本烟波一釣徒之句志東宮/舉以示近侍并記以  愧)¶
山莊一帶並河壖人衆如魚盡力田要與周詩占吉夢¶
早開場圃待豐年<md:KR4f0044_SBCK_030-8b>¶一條羅帶水拖藍只少漁舟著兩三滿眼丹青輸畫手¶
鶯聲栁色佀江南
<pb:KR4f0044_WYG_030-12b>
文鱗躍處起漣漪水族沾
恩感聖時不是網罛施不¶得為留餘澤及鯤鮞¶
佳名原自栁根來(魚名栁根赤蓋栁根之色/赤此魚好噉栁根故名)釣得仍將¶
栁貫鰓分賜詞臣三百尾挿竿騎馬雨中回¶
　　　賦得逺色有諸嶺限二蕭(應令東/宫)¶
誰寫丹青向碧霄參差入望勢偏遙烟光澹處疑無樹¶
日氣生時似湧潮飛鳥不能踰嶂外橫雲只許抹山腰¶
分明有路行難到知隔天台第幾橋
<pb:KR4f0044_WYG_030-13a>
　　　二十日
行殿召對出至直廬内侍復傳
諭<md:KR4f0044_SBCK_030-9a>¶臣慎行云汝子在束鹿縣居官甚清朕已稔知¶感
恩述事恭紀二首¶
已注金閨籍仍叨顧問榮
睿容瞻肅穆
天語聽分¶明轉益臣心懼難窺
聖學精行宫清秘地不異侍延¶英
<pb:KR4f0044_WYG_030-13b>
穉子慚民社能忘䑛犢私未成期月治驚荷
九重知¶清白原家法生成仰
聖慈家書連夜發矢報勉捐糜¶
　　　恭和
御製立秋喜霽¶
聖主如天惠澤周與民同樂毎先憂歸雲夜散簷頭雨¶
沃土人畊化外州野鶴報晴初戛戛良苗入望已油油¶
詩成共識
<pb:KR4f0044_WYG_030-14a>
皇情豫白藏新占嵗有秋<md:KR4f0044_SBCK_030-9b>¶恩賜佛手柑恭紀¶
筠籠珍重貢炎方羅帕玲瓏照玉堂縹蔕經時猶帯緑¶
芳苞映日已全黃長隨錦荔迎涼到逺勝新橙透甲香¶
别與傳柑増掌故立秋時節
賜山莊¶
　　　磁瓶草花¶
澗草巖花摘小叢秘磁𣂏水愛青紅不教開落塵沙畔
<pb:KR4f0044_WYG_030-14b>
只似栽培雨露中映壁數枝開曉日入簾雙蝶帯西風¶
誰將蟋蟀籬邊景移向灤河避暑宫¶
　　　秋海棠¶
小紅低映緑窻紗昨嵗開時正别家白髮滿頭還自笑¶
塞山六月看秋花<md:KR4f0044_SBCK_030-10a>¶　　　奉和
御製穹覽寺七言絶句敬次
上韻二¶首
<pb:KR4f0044_WYG_030-15a>
清磬和泉隔岸聞蒼松翠虆散氤氲不知四面山重數¶
遥指爐烟是碧雲¶
寶翰留題昔未聞麝煤龍餅氣氤氲祝釐老監今頭白¶
特起香臺貯彩雲¶
　　　陳潛齋前輩分餉柿子酒¶
小榼遥看走馬軍微風先為送奇芬行廚洗盞湯初老¶
隔幔呼燈日漸曛尚想青黃垂野徑忽驚紅緑眩微醺¶
(東坡詩醉/眼眩紅綠)從今細雨殘更後毎到醒時定憶君
<pb:KR4f0044_WYG_030-15b>
　　　七月初五日
賜食蜜漬荔枝二首<md:KR4f0044_SBCK_030-10b>¶嶺外未曽嘗小緑閩南猶記擘輕紅(石屏詩新來嘗小/緑少陵詩輕紅擘)¶
(荔/枝)而今拜賜來天上他日嘗新歎轉蓬¶
蠟封蜜漬味全融秋暑初逥却扇風領取一襟冰雪意¶
白銀盤映荔枝紅¶
　　　蒙古貢馬¶
蒲梢不拒諸蕃貢印烙新加毛骨殊斂却霜蹄行駕皷
<pb:KR4f0044_WYG_030-16a>
爛如雲錦看成圖騊駼廏應房星上苜蓿園開瀚海隅¶
不比無羊歌考牧聖朝馬政在攻駒¶
　　　七夕喀喇火屯雨後作¶
雕霧鷹風漲泬寥一天秋意頓蕭蕭彩虹截斷遼西雨¶
飛入銀河當鵲橋<md:KR4f0044_SBCK_030-11a>¶　　　賦野杏根¶
古根埋不爛搜剔豈能辭斑剥舊苔蘚槎牙新菌芝乾¶
坤無棄物研席得奇姿自有天然質何煩斧鑿為
<pb:KR4f0044_WYG_030-16b>
　　　裕親王挽詩二首(㫖奉/  作)¶
禮絶三公上親為
萬乗兄分忘敦棣萼䘏賜備哀榮¶傍邸愁雲結
回鑾淚雨傾(時訃上駐蹕塞外聞/王  即日回都哭臨)桐隂¶留畫像存殁感
皇情(上常命畫工寫御容與王並坐桐隂/下蓋取同老之義平居友¶愛如此)¶
尚覺春秋冨俄驚泉路長友于歸
聖主文獻失賢王¶海濶星沈象天空雁斷行舉朝哀挽
切感動為
<pb:KR4f0044_WYG_030-17a>
宸章¶
　　　雙塔峰歌<md:KR4f0044_SBCK_030-11b>¶灤河之水鳴淙淙晨光欲透草木蓊千巖浮動萬壑充¶
十里霧濕三花鬉陽烏展翅烟攄虹倒射石壁紛青紅¶
中有兩峰逈不同向人騰躍比祝融厥初生時誰所礱¶
分而為二疑靊霳自從巨斧開鴻濛勢欲復合難彌縫¶
小者為霍大者宫前髙後亞兒隨翁其顛石笋各卓空¶
如窣堵波劖圓穹其旁老松垂薤葱雨露已費千年功
<pb:KR4f0044_WYG_030-17b>
初從南麓瞻崇隆恍然御氣乗罡風青天一碧懸雙篷¶
仙舟出没波濤洪形隨徑轉日在東併作髙柱孤巄嵷¶
首末稍斂中微豐異哉三竅何玲瓏下空一門拆崆峒¶
中央一綫星光通最上一穴磨青銅團團皎月非朦朧¶
洞貫腹背豈羿弓誰與人力争天工須臾位置移怱怱<md:KR4f0044_SBCK_030-12a>¶左右互易驚愚矇漸行漸逺漸不窮回頭依舊藏霾雺¶
我思佛力大且雄舍利所在塔廟崇十方照耀開盲聾¶
僧伽興廢㑹有終豈如茲山嫓華嵩巍峩俯闢荆榛叢
<pb:KR4f0044_WYG_030-18a>
綿亘古塞接蠮螉刼火不壊況兵戎地雖僻左秀獨衷¶
昔名未彰今始蒙吾
皇盛德邁帝鴻盡攝六合歸牢¶籠年年雅詩賦車攻山
莊近在封域中已獲顧盻邀¶
重瞳何須秩祀偕三公小臣作歌達
聖聰特與此石¶慶遭逢¶
　　　塞田雙穗嘉穀恭紀¶
屬車到處瑞徵奇嘉穀(俗呼小/米子)欣看燕尾垂異畝比禾
<pb:KR4f0044_WYG_030-18b>
皆九穗連畦如麥總雙岐澤流膏雨珠兼玉譜入豳風<md:KR4f0044_SBCK_030-12b>¶畫亦詩從此康年豈勝紀太平
天子是農師¶
　　　蔣酉君為汪紫滄畫菜索題¶
君昔養親惟小園白菘紫芥供晨昏君今已食大官餼¶
夢寐何曽忘此味秋來見菜應思鄉蔣家三徑吾求羊¶
玉堂雲霧看落筆中有故畦風露香¶
　　　二十七日發熱河
<pb:KR4f0044_WYG_030-19a>
耿耿疎星曉泠泠白露秋(是日白/露節)老松經燒斷頑石隘¶
溪流草苫沿籬屋人騎渡水牛塞田霜氣晩七月已全¶
收(曩時塞外六月已寒黍稷少熟今/年七月杪尚未作霜故莊田倍收)¶
　　　八月初六日發唐山營初入蒙古界¶
興桓左界接遼陽千里中開雉兔場邊户生涯資射獵<md:KR4f0044_SBCK_030-13a>¶天家甌脱變畊桑風馳屬國東西尉化被諸蕃部落王¶
豐草長林皆禁籞遥看直北是龍荒¶
　　　度汗鉄木兒嶺
<pb:KR4f0044_WYG_030-19b>
一林槲葉一林楓半染青黃半染紅只道平沙隨地濶¶
忽開絶境與天通冰霜氣侯陽和裏金碧山川指顧中¶
緩轡不知林壑險殊榮孰與六人同(嶺路險仄等特命/侍衛導臣  前行)¶
　　　初十日發擺波喀口¶
寒色馬㱥殑重裘怯不勝嚴霜如薄雪細水作輕冰蕃¶
部三千帳圍場百萬層遥看射生處旭日正東升¶
　　　十一日
駐蹕巴林桑斯臺
<pb:KR4f0044_WYG_030-20a>
上於附近山中¶行圍
賜臣等全鹿一隻恭紀<md:KR4f0044_SBCK_030-13b>¶雉尾雞翹曉望分旌旗髙捲萬山雲威加草木秋行令¶
禮重貙膢晝掩羣從獸總歸司馬法
回鑣如策凱旋¶勳只慚未効三驅力拜
賜長先七校軍¶
　　　額勒蘇臺聞雁有懐德尹時聞弟乞假將出都¶
一聲哀響落秋旻列幕燈明夜向分倦枕何人還不寐
<pb:KR4f0044_WYG_030-20b>
望鄉有客最先聞路長遼海霜前月天偪隂方雪後雲¶
附爾封書須早達人間兄弟有離羣¶
　　　十二日
駕幸額勒蘇臺大獵
召臣等觀圍¶恭紀七言長歌一首¶
聖朝雄畧彌宇宙四海為家同在宥行宫直過大青山¶
纘武年年寓巡守川原蕃膴少甌脫邊障清寧罷烽堠<md:KR4f0044_SBCK_030-14a>¶盡收種落當郊樊大展岡巒作靈囿涼秋八月商飈發
<pb:KR4f0044_WYG_030-21a>
霜氣凝嚴冰未溜朝來下
詔大合圍草淺林疎宜往¶狩三千虎旅移前帳十萬龍
驤出華廏奇毛箇箇五花¶文表貉揚旜徧巖岫層層葉
幄絢紅紫面面山屏圍錦¶繡前行十里雪初晴千歩場
如築新就遥看數騎林西¶麓畫裏依微人比豆雁行齒
序列後先魚貫班聯隨長¶幼綿綿翼翼逺不斷整整斜
斜近相湊須臾旋繞山之¶東觀者同時盡迴首舉鞭初
可一二數錯落星文排列¶宿長松冠嶺嶺插空人馬從
<pb:KR4f0044_WYG_030-21b>
空俄下走呼聲幾處震虚¶谷驚起雕翎落飛狖此時已
有鹿斯奔闌入圍塲孤引¶脰東跳西顧迷所向首鼠張
皇等鼯鼬魚麗鸛翼頃刻<md:KR4f0044_SBCK_030-14b>¶成變幻圓方詎能究陣圖本
是丘井法旌立和門嚴介¶胄合圍漸𦂳壤漸平匝布叢
攢勢相繆不知鹿羣何處¶來俟俟儦儦紛邂逅麏麚麞
麝麋麖麑麅麆&KR2738;麠麜麎¶麔希間偵伺前復却防内怔
惶駭而驟渇舌長如飲澗¶垂野心思突重圍透
天威奮武臨咫尺頓轡齊鑣不¶容竇神機獨握舉大綏
<pb:KR4f0044_WYG_030-22a>
衆志成城鹿為鍭虹流電掣忽¶飛鞚月滿弓開胥入彀
逸足公然帶箭馳先聲所至隨¶弦仆
一人獲雋萬人歡羣祝
君王千萬夀大弨旋¶䩨不盡發餘勇猶浮
衮龍袖網開一面頌
皇慈節¶應騶虞叶仁獸雲收霧捲圍乍撤萬騎如風散
晴晝小¶試真同掃塞氛盈庖豈獨充飣餖觀兵耀德典
彌崇行<md:KR4f0044_SBCK_030-15a>¶賞班餘功孰懋竊聞上古有大甸秋獮相傳本
<pb:KR4f0044_WYG_030-22b>
由舊青¶丘自欲呑雲夢吉日先須卜庚戊漆沮甫草偶
于畋悉¶率從王惟左右今之健兒千三百來自諸蕃踰
尉候(大圍¶共一千三百人皆出/蒙古喀爾沁奥諸部落)期門將士但旁觀山立
何曽技¶輕奏此皆
至尊善撫馭同軌歸誠車輻輳
國家恩¶澤浩如天蕃部寧非天所覆自然忭舞羣用命
王用三¶駈此其又車攻寧數小雅材羽獵應嗤西漢陋
矢詩槖¶筆本臣職況著征衣隨短後雖慚無力効殳鋋
<pb:KR4f0044_WYG_030-23a>
盛事千¶秋幸親覯¶
　　　中秋節
恩賜月餅時果恭紀¶
列幕周廬白似銀中天夜氣肅鉤陳
皇衷尚感團圞<md:KR4f0044_SBCK_030-15b>¶節(時因裕親王未/卜葬停止筵宴)禮賜偏優侍從臣宫
餅堆盤隨月彩¶御園分果得時珍回思𤓰豆田園味老
去驚看節物新¶
　　　是夜角火羅對月呈掌院揆公時奉使朝鮮初
<pb:KR4f0044_WYG_030-23b>
　　　還¶
年年别裏逢佳節今夕班荆又一奇玉兔銀蟾新
賜¶餅(是夕彩御賜大小月餅皆/飾金  宮殿為蟾兔之形)錦囊珠笈舊題詩烏桓
露¶警三更夢碧海槎回八月期記取勒蘇山下路霜花
壓¶帳話髙麗¶
　　　十六夜撒勒巴爾吉對月¶
十分月到今宵滿一半秋從昨日過(前一日/秋分)路轉溪山¶
鳴鼓角天垂障塞繞星河不愁織女機絲濕自笑姮娥<md:KR4f0044_SBCK_030-16a>¶
<pb:KR4f0044_WYG_030-24a>
白髪多殘醉易醒宫漏永青綾無寐欲如何¶
　　　十九日度生吉兔嶺¶
翠屏丹嶂四成圍見説前岡雉兔肥山下忽逢沮洳水¶
蘆花如雪馬頭飛¶
　　　二十五日曉發舒庫里口¶
曈曈初日上天東一片秋光照耀同好是萬株紅葉滿¶
已經霜後未經風¶
　　　二十六日扈
<pb:KR4f0044_WYG_030-24b>
蹕至興安嶺有
㫖命臣等登¶絶頂逺眺恭紀七律四首¶
崇岡斗起杳難攀翠䍐華旌嵗往還六合一家寧恃險¶九
邊三面總無關龍沙展勢提封外鳥道盤空霄漢間<md:KR4f0044_SBCK_030-16b>¶詔許重登峰頂望始知髙出萬層山¶
忽開眼界向層巔指掌圖成立馬前東走陪京山委浪¶
北踰瀚海地黏天牛羊白散千屯雪草木青回萬竈烟¶
四十九藩齊望幸呼嵩聲徹半空傳
<pb:KR4f0044_WYG_030-25a>
甲帳辰旗紫邏長極天晴色辨微茫黃榆不斷庭方路¶
白日能消冰雪光獵騎嘶風争北向野鷹隨雁亦南翔¶
西山蒼靄遥相接直似登臨在帝鄉¶
輿圗逺闢古興安鳳舞龍迴氣鬱蟠半嶺出雲鋪大漠¶
喬松落葉倚髙寒(嶺以北松/皆落葉)丹青不數東南秀俯仰方¶
知覆載寛萬里乾坤千里目欣從奇險得奇觀¶
　　　大風下興安嶺<md:KR4f0044_SBCK_030-17a>¶崇岡無樹朔風寒直下真從井底看知是向南歸路近
<pb:KR4f0044_WYG_030-25b>
亂飛黃葉打征鞍¶
　　　二十八日
駐蹕伊遜河源
上親射石熊以¶熊掌
頒賜臣等恭紀長歌¶
千峰萬峰争落木秋聲蕭蕭氣肅肅連朝纘武大掩羣¶
殪盡山中雪斑鹿西風巻地餘怒號虎豹股栗豺狼逃¶
老熊何物敢自匿出林獨呌求其曹
<pb:KR4f0044_WYG_030-26a>
天威赫業揚雲¶䍐搗穴直窮態所館公然人立向人啼
正值琱弓彀初¶滿皮毛與石孰比堅不聞射石石亦穿
須臾三發三命¶中摇尾大似求哀憐忽看趫捷如猿鳥
騰上千年松樹¶杪神機别以火器攻霹靂斜飛貫胣腦
半空抝折青珊<md:KR4f0044_SBCK_030-17b>¶瑚松耶熊耶墮地俱
皇心因材有生殺倔强那得逃¶夭誅雉飛兔走清林莾
重馬䭾來徧行賞驁性寧非恃¶爪牙焚身至竟因蹯掌
駞蹏鹿尾猩猩唇舊傳此味配¶八珍大庖祗合供
<pb:KR4f0044_WYG_030-26b>
御饌榮施何幸加詞臣臣聞南山¶之下渭水濱從禽搏
獸空鋪陳賦家漫誇三十六終日¶射侯原非真豈如吾
皇勇且仁除兇服猛胥躬親已¶靖六合無纎塵山林兼
使異獸馴他年珥管紀上瑞郊¶藪行見遊麒麟¶
賜觀紫騮
御馬恭紀十韻¶
御馬紫騮名牽來左右驚無疆全地道至健配天行出¶
應房星瑞時逢朔漠清風雲開萬里日月夾雙睛濶步<md:KR4f0044_SBCK_030-18a>¶
<pb:KR4f0044_WYG_030-27a>
無谿塹深觀識性情馴良由駕馭神駿本生成往往從¶
蒐獮悠悠逐斾旌勢隨龍象蹴氣躡虎狼平按轡千林¶
肅回鑾六幙晴銜
恩何以報戀
主毎長鳴¶
　　　九月初三日　東宫行圍召觀殺虎恭紀¶
連岡若環斷若玦猛虎一聲蒼石裂千狐百貉走且僵¶
獨踞巑岏為窟穴　儲君英武如吾
<pb:KR4f0044_WYG_030-27b>
君六鈞親挽古¶未聞年年侍輦出狩獵手搏奚止什伯
羣餘威所臨氣¶先壓弓未離囊箭猶插星流一點緑沈
槍刺虎真同捉¶鵝鴨黑文白額光斑斕毛血映徹朱旗
殷豐杠重馬挾¶以至衝飈霍霍來隂山羽林奏刀技神
速理解肌分同¶破竹憐渠故是獸中雄特命留皮瘞其
肉大哉利溥仁<md:KR4f0044_SBCK_030-18b>¶人言麟趾原從聖澤論一片文茵常在
御半丘白骨¶更銜　恩臣工侍觀咸動色殺物之中昭
震德不知看¶射向山南何似隨圍來塞北
<pb:KR4f0044_WYG_030-28a>
　　　初六日隨　東宫射獵蒙　賜全鹿野雉恭紀¶
　　　十首¶
琱戈豹鞬導中央　特許詞臣列兩旁昨日山中親射¶
虎近前指與舊圍場¶
林深谷邃轉坡坨黃葉聲中掣電過一箭攔回飛走路¶
隨身數騎尚嫌多¶
蒼鹿年深雪作斑洞胸飲羽突希間别教羽衛追風逐¶
天馬如龍又過山<md:KR4f0044_SBCK_030-19a>¶
<pb:KR4f0044_WYG_030-28b>
射雉仍開八札弓離披彩羽墮晴空欲知官笴長多少¶
五寸雕翎帶血紅¶
英姿雄畧似吾
皇連日分圍獵澗岡赤豹黃羆皆進¶御充庖一味不私
嘗¶
一色明駝倒載來獵塵收處夕陽開翠屏萬仭紅雲外¶
别領旌旗小隊囘¶
重輪長傍　紫薇垣侍輦歸仍侍寢門毎聽雞鳴親視
<pb:KR4f0044_WYG_030-29a>
膳豫遊原不廢晨昏¶
德備才全左右宜家傳真得
帝王師萬鈞腕力强於¶弩朝射貔貅夜賦詩¶
割鮮分肉快何如馬後捎來拜　賜餘今日塞垣親扈<md:KR4f0044_SBCK_030-19b>¶蹕去年京洛正騎驢¶
平生未習穿楊技老去空存見獵心慚愧書生叨異數¶
酬　恩無地感　恩深¶
　　　重九雪後汗鐵木嶺觀獵二首
<pb:KR4f0044_WYG_030-29b>
銀麞縞鹿挺巑岏重展圍場勢更寛十萬羽林齊挾矢¶
只教六騎作旁觀¶
芼鱸虀蠏愛新霜毎到登髙必望鄉誰料烏桓山外路¶
萬峰踏雪過重陽(前二日/大雪)¶
　　　十二日
上親射金錢豹恭紀十八韻¶
朔漠回鑾候
君王罷獵時忽聞山下豹正逐草間麋¶詎縱顔行抗還
<pb:KR4f0044_WYG_030-30a>
將餘勇施三驅争効命七校復揚旗金<md:KR4f0044_SBCK_030-20a>¶鏃霜花淬飛龍
電影追應弦疑樹鵠拔箭已連&KR1990;直作¶摧窮冦真如殪
伏雌右髃充上殺全質少微疵貍首斑¶斑血猫睛䁡䁡
眵鬚雄粗縮蝟爪利善藏錐自匿荆榛¶窟初含霧雨姿
氣曽吞虎兕力肯讓熊羆緩死俄無路¶偷生詎有期但
令供獮狩猶得壯威儀鎗桿風摇尾鞍¶橋錦冐皮呈文
留炳蔚取用及捐糜師武當關險兵韜¶示象奇小臣慚
獻頌何異管中窺
<pb:KR4f0044_WYG_030-30b>
　　　十四日
駕發藍旂營乗舟網魚
命臣等沿¶河騎隨
賜鮮鯉人各一尾恭紀¶
雪光皛皛山稜稜千山映雪朝日升灤河之水暖不冰¶
刳舟剡楫凌空去三丈黃龍
帝親御川后前驅風伯<md:KR4f0044_SBCK_030-20b>¶助峽形漸束波愈清潜鱗帖帖
何敢驚人聲不聞聞水¶聲須臾船重
<pb:KR4f0044_WYG_030-31a>
皇情樂銜尾駢頭來繹絡八紘一張魚¶載躍鰷鱨鰋鯉
㫖且多義不盡取收網羅滿渠新漲餘¶天波詞臣拜
恩已無算復
賜紅鱗長尺半馬上攜¶歸萬人看¶
　　　是日中途
命侍衛射虎復
召臣等同觀恭¶紀¶
後殺豹先殺熊隂方凜凜生寒風先殺熊後殺虎積雪
<pb:KR4f0044_WYG_030-31b>
皠皠映强弩
君王威德彌寰宇坐致遐方歌樂土闢¶田築室藝稷黍
猛獸寧容此偪處爾牙如鋸我鏃&KR0008;焚¶林盪谷期盡殱
溪東距溪西相望十餘里忽聞響應徹<md:KR4f0044_SBCK_030-21a>¶山顛
天語遥傳順風耳(西洋人/所製)
六飛所幸成坦途¶𡨕頑何物乃負嵎期門壯士能手搏
奉令何異天行誅¶天生
聖人能格物檮杌窮奇情狀悉耳端一缺戕一¶人厥罪
<pb:KR4f0044_WYG_030-32a>
昭然何待詰自從殺此虎邊牧蕃雞豚自從殺¶此虎莊
户長子孫黃熊赤豹同噬吞腥風掃盡無一存¶小臣稸
眼嗟未見談虎尋常色為變此來快覩三害除¶直似陪
遊向畿甸¶
　　　十七日度小青山¶
去日蕉衫暑雨收歸時急雪灑重裘重經司馬臺南路¶
紅樹連山正晩秋¶
　　　入古北口<md:KR4f0044_SBCK_030-21b>¶
<pb:KR4f0044_WYG_030-32b>
金支影轉翠㣲間萬馬驕嘶並入關雉堞連雲軍角壯¶
虎牙憑險戍旗閒西風漸老河邊栁積雪回看塞外山¶
正是秋清好時節
六龍行狩扈南還¶
　　　過牛欄山下二首¶
青山缺處吐孤城行到牛欄路更平一片黃榆緑槐影¶
白狼河畔作秋聲¶
白酒黄花興未違一鞭新自塞垣歸短裘衝過重陽雪
<pb:KR4f0044_WYG_030-33a>
又向京華換裌衣¶
　　　十月初十早入直蒙
恩賜帶數珠恭紀¶
星聯珠貫入承明(是日同直/共七人)章服驚叨四品榮一串牟¶
尼呈五色同時裘飾粲三英循環豈易充臣數祝<md:KR4f0044_SBCK_030-22a>¶聖惟當轉佛名長恐維鵜譏不稱也如老馬錫繁纓¶
　　　房師汪東山先生請假奉太夫人南還留秋帆¶
　　　圖卷子命題敬賦四絶句
<pb:KR4f0044_WYG_030-33b>
秋興賦罷賦閒居首路争看侍板輿此樂季鷹渾未識¶
區區歸計為鱸魚¶
一聲天上聽臚傳小住蓬山已四年來與鄉人重換眼¶
五湖别自有神仙¶
宦海茫茫詎有涯急流幾箇赴歸期霜前吾谷秋如錦¶
算是扁舟到岸時¶
一條清況冷冰銜十幅西風穏布帆公去我留縁底事¶
擬因苦笋脱朝衫(用黃山/谷語)<md:KR4f0044_SBCK_030-22b>¶
<pb:KR4f0044_WYG_030-34a>
　　　題劉禹峯水邊行樂圖小照二首¶
風酣緑浪紅蕖雨洗蒼苔碧梧萬口詩傳京洛半生夢¶
落江湖¶
菱租舊輸甓社魚計新收白田隔浦三間書屋過橋一¶
隻畫船¶
　　　雪後下直口占¶
徐蹋禁中雪逺看城上山宫鴉巧相背晨出暮飛還¶
　　　題許有介先生冊子
<pb:KR4f0044_WYG_030-34b>
事出先賢傳名從獨行敦眼看耆舊盡心慕典刑尊逸¶
品傳書畫餘風付子孫淋漓浮墨汁中有不亡存¶
　　　賀張志尹前輩生子<md:KR4f0044_SBCK_030-23a>¶鄧藝馮經孰擅場乃翁才藻世無雙祝兒他日無多語¶
七嵗能文似曲江¶
　　　賦得深屋喜爐温¶
幾重簾幙幾重茵深掩紗窻浄少塵鴿炭燄紅寒漸減¶
鵲爐灰白煖初勻三冬不納冰霜氣一室能回天地春
<pb:KR4f0044_WYG_030-35a>
應念五更騎馬出銅街已有趂朝人¶
　　　題元人風雨歸舟圖¶
遥山澹抹近山遮一棹飄然水一涯似有風聲隨雨到¶
忽疑雨勢受風斜白蘋洲畔年年客黃葉村邊處處家¶
身在畫中渾不覺却教人指畫圖誇¶
　　　十二月初九大雪獨直南書房有懐陜西隨<md:KR4f0044_SBCK_030-23b>¶駕諸君¶
雲海平鋪釦砌寛六花如絮點裘乾金猊坐擁玲瓏石
<pb:KR4f0044_WYG_030-35b>
玉蝶争飛宛轉欄雲護蓬萊長覺曉樹當温室不知寒¶
此時最憶隨
鑾客少室中條並轡看(前一日聞州/駕已莅中)¶
　　　送楊逺卿之任武昌¶
去年訪君過維揚今年送君向武昌江湖不到塵土眼¶
逺夢夜落鳬魚鄉洲邊芳草城邊栁騎鶴仙人重出守¶
洞庭春水際瀟湘大别青山橫沔口烟花三月畫船開¶
王程不用&KR0008;鼓催到官好尋陶庾蹟歴郡正賴龔黃才
<pb:KR4f0044_WYG_030-36a>
才多政簡無不可列㦸凝香但安坐閒攜賓從上南樓¶
倘有新詩應憶我<md:KR4f0044_SBCK_030-24a>¶　　　除夕前一日蒙
恩賜羊鹿雉兔鮮魚鹿尾上¶尊諸品恭紀二首¶
山海奇珍鼎味充上尊羅列嵗時同斑龍肥羜光相耀¶
彩羽文鱗澤並豐
頒賜例隨台輔後(自大學士張玉書陳廷敬以下/¶被  賜者凡十三人臣與焉)謝
恩多在直廬中一年濫竊官廚饌¶素食能無愧國風
<pb:KR4f0044_WYG_030-36b>
豐杠錦帕壓重重節假歸沾
湛露濃雕俎味新調翠¶釡玉泉香煖拆黃封鄉風未敢
分僚友(蘇軾餽嵗詩/赤欲舉鄉風)家¶祭先應薦祖宗却為思親成感
涕
君羮歸遺(去/聲)已無¶從¶
　
　
　敬業堂詩集卷三十¶
<md:KR4f0044_SBCK_031-1a>¶
<pb:KR4f0044_WYG_031-1a>
欽定四庫全書
　敬業堂詩集巻三十一¶
　　　　　　　　　　翰林院編修查慎行撰
　直
