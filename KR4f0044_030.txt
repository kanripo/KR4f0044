# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:16.321800
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB04n0273-030敬業堂詩集-卷第三十.
<pb:KR4f0044_SBCK_030-1a>¶
敬業堂詩集卷三十¶
　　　　　　　　　海寧查　愼行　悔餘¶
　隨輦集(起癸未五月/杪盡十二月)¶
　　元時避暑灤京百官皆有公署今惟詞臣數人耳¶
　　癸未五月　大駕將幸山莊先十日傳　㫖南書¶
　　房翰林六人俱著隨行六人者諭德(臣)昇編修(臣)¶
　　廷儀(臣)名世庶吉士(臣)灝(臣)愼行(臣)廷錫也(臣)壯¶
　　履自請隨班亦預焉始而行宮檢書旣而圍塲觀¶
　　獵往返計百二十日每有所作輒呈　御覽附以¶
　　入冬後詩共爲一卷¶
　　　將隨　駕往口外避暑&KR0041;　恩賜紗葛衣二襲¶
<pb:KR4f0044_SBCK_030-1b>¶
　　　恭紀¶
垂柳陰中晝卷幃微軀宜稱襲　恩輝行穿碧水丹山¶
路先　賜含風叠雪衣(杜甫端午賜衣詩細葛/含風軟香羅叠雪輕)凉逐氷¶
絲分繭舘香隨葛越出星機序更不用愁刀尺預算秋¶
深扈　蹕歸¶
　　　五月二十五日隨　駕發暢春苑晚至湯山馬¶
　　　上口占四首¶
雨餘沙磧淨無泥&KR0050;蔓秧針綠滿畦共識　君王愛民¶
意村村駐輦看扶犂¶
閒按輿圖考地名承平畿甸古長城(昌平山水記長城/齊天保二年所築)¶
詞臣頻日承宣喚　特許班隨豹尾行¶
<pb:KR4f0044_SBCK_030-2a>¶
軍装小隊走弓刀年少曾親鞍馬勞老去承　恩還自¶
媿重&KR0041;　天上賜征&KR0129;¶
炎景當空日正長潺潺湯峪水如湯泉源萬斛皆天澤¶
化作人間六月凉¶
　　　是日赴　東宮召觀灑　&KR0790;筆口授書法兼&KR0041;¶
　　　　賜扇恭紀十六韻¶
天縱　儲君聖英資曠古奇毓成龍鳯德學本帝王師¶
几硯無他玩宮庭偹㓜儀就將猶勉勉敦敏倍孜孜¶
鶴禁時多暇　鑾輿出每隨幾曾疎筆墨直是好文辭¶
羲畫傳家法堯章煥丕基書多呈　御覽　恩許侍臨¶
池訣發千秋秘工兼八法宜銀鉤光絢爛金薤象紛披¶
<pb:KR4f0044_SBCK_030-2b>¶
腕力由神運心源絶仰窺難窮惟贊嘆過望是　榮施¶
寶箑承&KR0160;重仁風被物慈述書徒續賦應　教愧成詩¶
朝爽&KR0109;先挹秋凉袖早知驪珠長在握　宸翰並昭垂¶
(一月前䝉/皇/上頒賜御書扇)¶
　　　賦得綠樹陰濃夏日長(二十六日/御試/講官題臣亦擬作)¶
髙&KR0029;層霄俯映池綠陰陰處日遲遲晴穿宻葉蟬初翳¶
暑薄交柯鳥未知曲徑煙分蒼蘚潤重樓人靜&KR0030;簾垂¶
炎曦只隔深林外似戀淸幽不肯移¶
　　　二十七日隨　駕&KR0036;湯山¶
凉殿東來御路平金輿八襲正徐行雲従萬叠&KR0528;頭出¶
風逐千群馬尾生甘澤袛應歌盛世醴泉何用草新銘¶
<pb:KR4f0044_SBCK_030-3a>¶
抽毫進牘慚臣職納鉢親隨第二程¶
　　　懷柔道中遇雨是日　駐蹕宻雲¶
七渡河邊過綵斿坡坨髙下入檀州午陰側㡌消朱夏¶
細雨垂鞭似早秋地險一軍資障塞(開元要畧云宻雲/燕之邊陲管障塞)¶
(軍五/千)時淸三輔奉　宸遊(音/提)奚父老爭扶杖隔歲重¶
攀　翠輦留(方輿紀要後漢曰傂奚魏皇始二年置宻/雲縣治提携城臣按續通典檀州宻雲縣)¶
(卽漢/奚縣舊治傂奚與/夷音本相/同魏書遂譌爲提携當以漢書爲證)¶
　　　賜觀　御書大學經傳恭紀二十韻¶
昭代文明啟吾　皇政化隆熟精洙泗理大闡聖賢功¶
胞與周民物幾康謐始終一經神默契十傳語全融堯¶
典推明德湯盤視袚躬孝慈爲世則好惡與人同異說¶
<pb:KR4f0044_SBCK_030-3b>¶
抽毫進牘慚臣職納鉢親隨第二程¶
　　　懷柔道中遇雨是日　駐蹕宻雲¶
七渡河邊過綵斿坡坨髙下入檀州午陰側㡌消朱夏¶
細雨垂鞭似早秋地險一軍資障塞(開元要畧云宻雲/燕之邊陲管障塞)¶
(軍五/千)時淸三輔奉　宸遊(音/提)奚父老爭扶杖隔歲重¶
攀　翠輦留(方輿紀要後漢曰傂奚魏皇始二年置宻/雲縣治提携城臣按續通典檀州宻雲縣)¶
(卽漢/奚縣舊治傂奚與/夷音本相/同魏書遂譌爲提携當以漢書爲證)¶
　　　賜觀　御書大學經傳恭紀二十韻¶
昭代文明啟吾　皇政化隆熟精洙泗理大闡聖賢功¶
胞與周民物幾康謐始終一經神默契十傳語全融堯¶
典推明德湯盤視袚躬孝慈爲世則好惡與人同異說¶
<pb:KR4f0044_SBCK_030-4a>¶
歸　淵鑒群儒仰折衷欲令聲振鐸端賴筆抒虹心法¶
由誠正書源本貫通學難窮秘笈勤不輟行宮滌硯龍¶
窺沼揮毫鳯舞空淋漓雲氣外披拂柳陰中星斗天垂¶
象山泉　帝發&KR0041;教傳先　胄子(前一日書成先/賜/東宮展閲)寵示¶
逮臣工偏黨消皇極維持長士風頒應徧&KR1274;序澤自被¶
西東　&KR1078;藻光何煥　王言義必充(卷終有御/製䟦語)道宏該¶
創守力厚闢鴻&KR0293;羲畫傳同逺箕疇演並崇煌煌治平¶
業萬古照蒼穹¶
　　　登宻雲城樓¶
苐一封畿此要衝兩城宛轉合長墉風生溫谷油油黍¶
(黍谷在懷柔/宻雲二縣界)漲走潮河矯矯龍井底炊烟沉石匣天西¶
<pb:KR4f0044_SBCK_030-4b>¶
積雪射居庸(志稱居庸爲冷関/積雪盛夏不消)八荒户闥今同視&KR0015;說¶
秦&KR0028;百二重¶
　　　石匣營¶
巳廢金溝舘猶存石匣營濛&KR0293;空翠裏細雨濕霓旌¶
　　　恩許扈　蹕諸臣戴草笠¶
臺笠都人制黃冠野服姿直疑雲覆頂不怕雨催詩涼¶
燠俄能換陰晴兩自宜従臣齊戴德美蔭荷　皇慈¶
　　　過南天門初見邊墻明徐武寧所剙戚少保重¶
　　　修者也¶
勝國留遺築危梯極望&KR0053;萬&KR0528;乘障起一水入關流形¶
&KR0020;當全盛邊墻免歲修太平輸鎭將裘&KR0321;取封侯¶
<pb:KR4f0044_SBCK_030-5a>¶
　　　柳林喜雨呈同僚¶
髙柳垂陰漸近&KR0028;(地在古北/口南三里)炎蒸疑在有無間解衣脱¶
㡌　君恩重下馬分題客况閒枕底雷生南澗雨城頭¶
雲起别州山朝來擬草甘霖頌才短羞隨供奉班¶
　　　六月初四日扈　駕出古北口¶
太行蜿蜒二千里七十二㘭連首尾東趨&KR0537;碣西冷陘¶
留幹一門屹中壘(古北口一名留/幹嶺見金史)巨靈擘石如擘雲雲¶
根俯挿黃花軍烟氛突過掃無迹風雨欲來天半聞出¶
&KR0028;彌望神州壤　六飛淸暑頻來往髙墉巳斷山不斷¶
無數芙蓉列仙掌川廽岡轉輦路長涼亭舊驛今村莊¶
(元時避暑沿路多涼亭賜東西涼亭軍士糧鈔見丈宗/本紀帝獵北涼亭見趙世延傳明洪武二十七年置古)¶
<pb:KR4f0044_SBCK_030-5b>¶
(北口十四驛猶存/東涼亭驛之名)禽魚共識　天顔喜草木中含　御¶
氣香小臣多年客燕代夢想何曾踰紫塞自詡遭逄老¶
更竒停鞭飲馬長城外¶
　　　塞外山¶
已被雲遮百万層又従雲外見崚嶒翻緣山好添惆悵¶
未得&KR0528;&KR0280;䇿杖登¶
　　　兩間房直廬作¶
隨班番直又晨興金鑰銜魚轉數層延閣日長無箇事¶
坐消淸簟一壺氷¶
　　　初六日奉　㫖編輯歴代咏物詩恭紀四首¶
宣文小閣秘圖書(延閣圖書取次陳元周/伯&KR0318;咏宣文閣詩句)雲霧牕中點¶
<pb:KR4f0044_SBCK_030-6a>¶
勘初　聖主不曾遺小物莫輕爾雅注蟲魚¶
儷白駢靑句已陳篇章何處發淸新盡携中秘隨行笈¶
三篋何煩默記人¶
日日珍羞出大官雉羮魚糝水精盤丹鉛未是酬知地¶
聊與風人解伐檀¶
曾披圖籍考山川　聖訓眞同象緯懸文&KR0223;樓髙重拜¶
命敢同輕薄議前賢¶
　　　初伏日　&KR0790;賜時果木&KR0050;酒恭紀¶
帳殿爐烟合周廬霽景長人間正初伏塞外已新涼珍¶
果當筵　賜芳醪洗盞嘗　恩波承少海一勺詎能量¶
　　　行過靑石梁¶
<pb:KR4f0044_SBCK_030-6b>¶
天豁新開嶺鸞旗曉向東古藤攀石度絶壁過雲通鳥¶
啄槐花雨蟬嘶槲葉風林巒行不盡長在畫圖中¶
　　　駐蹕鞍子嶺連雨驟涼¶
複磴中涵金碧姿小靑山外蹕初移愛迎嵐翠晨趨直¶
貪傍燈明夜咏詩泉脉曲通行帳外雨聲渾似滴&KR0963;時¶
水晶宮殿淸涼國傳語人間總未知¶
　　　賦夜光木¶
積水生神木俄登几案旁四時無改火五夜必騰光近¶
暎藜輝淡遥分桂魄涼頓教虛室白臨卷勝螢囊¶
　　　御賜武&KR0212;芽茶恭紀¶
幔亭&KR0528;下御園旁(武&KR0212;山下有御茶/園元時貢茶地名)貢入春山採焙鄉¶
<pb:KR4f0044_SBCK_030-7a>¶
曾向溪邊㝷粟粒(蘇軾句武夷/溪邊粟粒芽)却従行在賜頭綱雲蒸¶
雨潤成仙品器潔泉淸&KR0036;異香珍重封題報京洛可知¶
消渴賴瓊漿¶
　　　連日　恩賜鮮魚恭紀¶
銀鬛金鱗照坐隅烹鮮連日　賜行廚感踰學士&KR0382;池¶
鱠(唐時學士賜/食&KR0382;池鮮鱠)味壓詩人丙穴&KR0254;(元虞集詩魚/藏丙穴&KR0254;)素食餘¶
慚留七箸加餐逺信慰江湖笠簷蓑袂平生夢臣本烟¶
波一釣徒(陸龜&KR0041;詩笠簷/蓑袂有殘聲)¶
　　　送勵南湖前輩奉　㫖歸省尊甫少司宼公病¶
槖筆經時共直廬何堪絶塞唱驪駒乍看請急情辭苦¶
特許還家　恩遇殊客夢不離丹嶂逺鄉心已與白雲¶
<pb:KR4f0044_SBCK_030-7b>¶
俱最憐一掬酬恩淚并爲思親灑路隅¶
　　　塞外蝴蝶(應/東/宮令)¶
羅浮仙種幾時來金粉天生不染埃忽見一雙同照影¶
始知隔水有花開¶
　　　十六日五更隨　駕&KR0036;鞍子嶺行至三道梁天¶
　　　始明¶
金壺虬箭響登登霽月流天景漸澄谷罨一重環翠幙¶
雲移雙仗識紅燈風輪暗激飛梁轉松頂遲㸔旭日升¶
滿篋纎絺長什襲此來何處有煩蒸¶
　　　十八日　駕幸釣臺召臣等隨行　賜膳釣魚¶
　　　恭紀七言絶句八首¶
<pb:KR4f0044_SBCK_030-8a>¶
挿天碧嶂起芙蓉路轉潺潺又幾重百頃風潭雷雨過¶
萬魚啣尾候　眞龍¶
髙臺俯瞰樺榆溝指示灤河最上流記得銀絲鱠鮮鯽¶
欣従塞外識源頭(巳刻/上御樓召臣等五人至臺下/指臺下流水諭曰此灤河上流也)¶
魚藻池邊　輦路平直隨仙仗到&KR0382;瀛官廚初飫紅蓮¶
飯　御&KR0319;仍分碧澗羹(午刻/賜御&KR0319;紅/蓮米飯柳根魚羮)¶
芳餌循環下釣筒絲緡長日侍　靑宮烟蓑雨笠㝷常¶
句慚愧猶&KR0041;記憶中(午後奉/㫖翰林諸臣赴/皇太/子行幄釣魚臣前謝賜魚詩有臣)¶
(本烟波一釣徒之句/東宮/舉以示近侍并記以志愧)¶
山莊一帶並河壖人衆如魚盡力田要與周詩占吉夢¶
早開塲圃待豐年¶
<pb:KR4f0044_SBCK_030-8b>¶
一條羅帶水拖藍只少漁舟着兩三滿眼丹靑輸畫手¶
鶯聲柳色佀江南¶
文鱗躍處起漣漪水族沾　恩感聖時不是網罛施不¶
得爲留餘澤及鯤鮞¶
佳名原自柳根來(魚名柳根赤葢柳根之色/赤此魚好噉柳根故名)釣得仍將¶
柳貫鰓分賜詞臣三百尾挿竿&KR0016;馬雨中囘¶
　　　賦得逺色有諸嶺限二蕭(應/東/宮令)¶
誰寫丹靑向碧霄參差入望&KR0020;徧遥烟光澹處疑無樹¶
日氣生時似湧潮飛鳥不能踰嶂外橫雲只許抺山腰¶
分明有路行難到知隔天台第幾橋¶
　　　二十日　行殿召對出至直廬内侍復傳諭¶
<pb:KR4f0044_SBCK_030-9a>¶
(臣)愼行云汝子在束鹿縣居官甚淸朕巳稔知¶
　　　感　恩述事恭紀二首¶
巳注金閨籍仍叨顧問榮　&KR0790;容瞻肅穆　天語聽分¶
明轉益臣心懼難窺　聖學精行宮淸秘地不異侍延¶
英¶
穉子慚民社能忘䑛犢私未成期月治驚荷　九重知¶
淸白原家法生成仰　聖慈家書連夜&KR0036;矢報勉&KR0162;糜¶
　　　恭和　御製立秋喜霽¶
聖主如天恵澤周與民同樂每先憂歸雲夜散簷頭雨¶
沃土人畊化外州野鶴報晴初戞戞良苗入望巳油油¶
詩成共識　皇情豫白藏新占歲有秋¶
<pb:KR4f0044_SBCK_030-9b>¶
　　　恩賜佛手柑恭紀¶
筠籠珍重貢炎方羅帕玲瓏照玉堂縹蔕經時猶帶綠¶
芳苞映日已全黃長隨錦荔迎涼到逺勝新橙透甲香¶
别與傳柑增掌故立秋時節　賜山莊¶
　　　磁瓶草花¶
澗草巖花摘小叢秘磁&KR0445;水愛靑紅不教開落塵沙畔¶
只似栽培雨露中映壁數枝開曉日入簾雙蝶帶西風¶
誰將蟋蟀籬邊景移向灤河避暑宮¶
　　　秋海棠¶
小紅低映綠&KR0551;紗昨歲開時正别家白髪滿頭還自&KR0015;¶
塞山六月㸔秋花¶
<pb:KR4f0044_SBCK_030-10a>¶
　　　奉和　御製穹覽寺七言絶句敬次　上韻二¶
　　　首¶
淸磬和泉隔岸聞蒼松翠虆散氤氲不知四面山重數¶
遥指爐烟是碧雲¶
寶翰留題昔未聞麝煤龍餅氣氤氲祝&KR0117;老監今頭白¶
特起香臺貯彩雲¶
　　　陳濳齋前輩分餉柿子酒¶
小榼遥㸔走馬軍微風先爲送竒芬行廚洗盞湯初老¶
隔幔呼燈日漸曛尚想靑黃垂野徑忽驚紅綠眩微醺¶
(東坡詩醉/眼&KR0365;紅綠)従今細雨殘更後每到醒時定憶君¶
　　　七月初五日　賜食&KR0097;漬荔枝二首¶
<pb:KR4f0044_SBCK_030-10b>¶
嶺外未曾嘗小綠閩南猶記擘輕紅(石屏詩新來嘗小/綠少陵詩輕紅擘)¶
(荔/枝)而今拜賜來天上他日嘗新歎轉&KR0382;¶
蠟封&KR0097;漬味全融秋暑初廽却扇風領取一&KR0109;氷雪意¶
白銀盤映茘枝紅¶
　　　&KR0041;古貢馬¶
蒲梢不拒諸蕃貢印烙新加毛骨殊歛却霜蹄行駕皷¶
爛如雲錦㸔成圖騊駼廐應房星上苜蓿園開瀚海隅¶
不比無羊歌考牧聖朝馬政在攻駒¶
　　　七夕喀喇火屯雨後作¶
雕霧鷹風漲泬寥一天秋意頓蕭蕭彩虹截斷&KR0537;西雨¶
飛入銀河當鵲橋¶
<pb:KR4f0044_SBCK_030-11a>¶
　　　賦野杏根¶
古根埋不爛搜剔豈能辭斑剝舊苔蘚槎牙新菌芝乾¶
坤無棄物研席得竒姿自有天然質何煩斧鑿爲¶
　　　&KR0073;親王挽詩二首(奉/㫖作)¶
禮絶三公上親爲　萬乘兄分忘敦棣蕚䘏賜偹哀榮¶
傍邷愁雲結　囬鑾淚雨傾(時/上駐蹕塞外聞/王訃即日囬都哭臨)桐陰¶
留畫像存殁感　皇情(上常命畫工寫御容與王並坐/桐陰下葢取同老之義平居友)¶
(愛如/此)¶
尚覺春秋富俄驚泉路長友于歸　聖主文獻失賢王¶
海濶星沉象天空雁斷行舉朝哀挽切感動爲　宸章¶
　　　雙塔&KR0528;歌¶
<pb:KR4f0044_SBCK_030-11b>¶
灤河之水鳴淙淙晨光欲透草木蓊千巖浮動萬壑充¶
十里霧濕三花鬉陽烏展翅烟攄虹倒射石壁紛靑紅¶
中有兩&KR0528;&KR1199;不同向人騰躍比祝融厥初生時誰所礱¶
分而爲二疑霻霳自従巨斧開鴻&KR0293;&KR0020;欲復合難彌&KR1164;¶
小者爲霍大者宮前髙後亞兒隨翁其顚石笋各卓空¶
如窣堵波&KR2421;圓穹其旁老松垂薤葱雨露已費千年功¶
初従南麓瞻崇隆恍然御氣乘罡風靑天一碧懸雙&KR0963;¶
仙舟出没波濤洪形隨徑轉日在東併作髙柱&KR0012;巄嵷¶
首末稍歛中微豐異哉三竅何玲瓏下空一門拆崆峒¶
中央一綫星光通最上一穴磨靑銅團團皎月非朦朧¶
洞貫腹背豈羿弓誰與人力爭天工須臾位置移怱怱¶
<pb:KR4f0044_SBCK_030-12a>¶
左右互易驚愚矇漸行漸遠漸不窮囬頭依舊藏霾雺¶
我思佛力大且雄舍利所在塔廟崇十方照耀開盲聾¶
僧伽興廢會有终豈如兹山嫓華嵩巍峩俯闢荆榛叢¶
綿亘古塞接蠮螉刼火不壞况兵戎地雖僻左秀獨衷¶
昔名未彰今始&KR0041;吾　皇盛德邁帝鴻盡攝六合歸牢¶
籠年年雅詩賦車攻山莊近在封域中已獲顧盻邀¶
重瞳何須秩祀偕三公小臣作歌達　聖聪特與此石¶
慶遭逄¶
　　　塞田雙穗嘉&KR0150;恭紀¶
屬車到處瑞徵竒嘉&KR0150;(俗呼小/米子)欣㸔燕尾垂異畝比禾¶
皆九穗連畦如麥縂&KR0031;岐澤流膏雨珠兼玉譜入&KR0206;風¶
<pb:KR4f0044_SBCK_030-12b>¶
畫亦詩従此康年豈勝紀太平　天子是農師¶
　　　蔣酉君爲汪紫滄畫菜索題¶
君昔養親惟小園白菘紫芥供晨昏君今已食大官餼¶
夢寐何曾忘此味秋來見菜應思鄉蔣家三徑吾求羊¶
玉堂雲霧㸔落筆中有故畦風露香¶
　　　二十七日發&KR0044;河¶
耿耿疎星曉泠泠白露秋(是日白/露節)老松經燒斷頑石隘¶
溪流草苫沿籬屋人&KR0016;渡水牛塞田霜氣晚七月已全¶
&KR0053;(曩時塞外六月已寒黍稷少熟今/年七月杪尚未作霜故莊田倍&KR0053;)¶
　　　八月初六日發唐山營初入&KR0041;古界¶
興桓左界接&KR0537;陽千里中開雉兎塲邊户生涯資射獵¶
<pb:KR4f0044_SBCK_030-13a>¶
天家甌脱變畊桑風馳屬國東西尉化被諸蕃部落王¶
豐草長林皆禁籞遥㸔直北是龍荒¶
　　　度汗鉄木兒嶺¶
一林槲葉一林楓半染靑黃半染紅只道平沙隨地濶¶
忽開絶境與天通氷霜氣候陽和裏金碧山川指顧中¶
緩轡不知林壑險殊榮孰與六人同(嶺路險仄/特命/侍衞導臣等前行)¶
　　　初十日發擺波喀口¶
寒色馬㱥殑重裘怯不勝嚴霜如薄雪細水作輕氷蕃¶
部三千帳圍塲百萬層遥㸔射生處旭日正東升¶
　　　十一日　駐蹕巴林桒斯臺　上於附近山中¶
　　　行圍　賜臣等全鹿一隻恭紀¶
<pb:KR4f0044_SBCK_030-13b>¶
雉尾雞翹曉望分旌旗髙捲萬山雲威加草木秋行令¶
禮重貙膢晝掩群従獸縂歸司馬法　囬鑣如䇿凱旋¶
勳只慚未効三驅力拜　賜長先七校軍¶
　　　額勒蘇臺聞雁有懷德尹時聞弟乞假將岀都¶
一聲哀響落秋旻列幕燈明夜向分倦枕何人還不寐¶
望鄉有客最先聞路長&KR0537;海霜前月天偪陰方雪後雲¶
附爾封書須早達人間兄弟有離群¶
　　　十二日　駕幸額勒蘇臺大獵　召臣等觀圍¶
　　　恭紀七言長歌一首¶
聖朝雄畧彌宇宙四海爲家同在宥行宮直過大靑山¶
纘武年年寓巡守川原蕃膴少甌脱邊障淸寧罷&KR0463;堠¶
<pb:KR4f0044_SBCK_030-14a>¶
盡&KR0053;種落當郊樊大展岡巒作&KR0149;囿涼秋八月商飈&KR0036;¶
霜氣凝嚴氷未溜朝來下　詔大合圍草淺林疎宜往¶
狩三千虎旅移前帳十萬龍&KR0750;出華廐竒毛箇箇五花¶
文表貉揚旜徧巖岫層層葉幄絢紅紫面面山屏圍錦¶
繡前行十里雪初晴千歩塲如築新就遥㸔數&KR0016;林西¶
麓畫裏依微人比豆雁行齒序列後先魚貫班聨隨長¶
㓜綿綿翼翼遠不斷整整斜斜近相凑須臾旋繞山之¶
東觀者同時盡廽首舉鞭初可一二數錯落星文排列¶
宿長松冠嶺嶺挿空人馬従空俄下走呼聲幾處震虛¶
谷驚起雕翎落飛狖此時已有鹿斯奔䦨入圍塲&KR0012;引¶
脰東跳西顧迷所向首鼠張皇等鼯鼬魚麗鸛翼頃&KR0531;¶
<pb:KR4f0044_SBCK_030-14b>¶
成變幻圓方詎能究陣圗本是丘井法旌立和門嚴介¶
胄合圍漸&KR0131;壌漸平匝布叢攢勢相繆不知鹿羣何處¶
來俟俟儦儦紛邂逅麏麚麞麝麋麖麑麅麆&KR2738;麠麜麎¶
麔希間偵伺前復却防内怔惶駭而驟渴舌長如飲澗¶
垂野心思突重圍透　天威奮武臨咫尺頓轡齊鑣不¶
容竇神機獨握舉大綏衆志成城鹿爲鍭虹流電掣忽¶
飛鞚月滿弓開胥入彀逸足公然帶箭馳先聲所至隨¶
&KR0076;仆一人獲雋萬人歡群祝　君王千萬壽大弨旋¶
䩨不盡&KR0036;餘勇猶浮　衮龍袖網開一面頌　皇慈節¶
應騶虞叶仁獸雲&KR0053;霧捲圍乍撤萬&KR0016;如風散晴晝小¶
試真同掃塞氛盈庖豈獨充飣餖觀兵耀德典彌崇行¶
<pb:KR4f0044_SBCK_030-15a>¶
賞班餘功孰&KR0375;竊聞上古有大甸秋獮相傳本由舊靑¶
丘自欲吞雲夢吉日先須卜庚戊漆沮甫草偶于畋悉¶
率従王惟左右今之徤兒千三百來自諸蕃踰尉候(大/圍)¶
(共一千三百人皆出&KR0041;/古喀爾沁奥諸部落)期門將士但旁觀山立何曾技¶
輕奏此皆　至尊善撫馭同&KR0100;歸誠車輻輳　國家恩¶
澤浩如天蕃部寧非天所覆自然忭舞群用命王用三¶
駈此其又車攻寧數小雅材羽獵應&KR0339;西漢陋矢詩槖¶
筆本臣職况著征衣隨短後雖慚無力効殳鋋盛事千¶
秋幸親覯¶
　　　中秋節　恩賜月餅時果恭紀¶
列幕周廬白似銀中天夜氣肅鉤陳　皇衷尚感團圞¶
<pb:KR4f0044_SBCK_030-15b>¶
節(時因&KR0073;親王未/卜&KR0089;停止筵宴)禮賜偏優侍従臣宮餅堆盤隨月彩¶
御園分果得時珍囬思&KR0438;豆田園味老去驚㸔節物新¶
　　　是夜角火羅對月呈掌院揆公時奉使朝鮮初¶
　　　還¶
年年别裏逄佳節今夕班荆又一竒玉兎銀蟾新　賜¶
餅(是夕/御賜大小月餅皆/餙金彩宮殿爲蟾兎之形)錦嚢珠笈舊題詩烏桓露¶
警三更夢碧海槎囬八月期記取勒蘇山下路霜花壓¶
帳話髙麗¶
　　　十六夜撒勒巴爾吉對月¶
十分月到今宵滿一半秋従昨日過(前一日/秋分)路轉溪山¶
鳴鼓角天垂障塞繞星河不愁織女機絲濕自咲姮娥¶
<pb:KR4f0044_SBCK_030-16a>¶
白髪多殘醉易醒宮漏永靑綾無寐欲如何¶
　　　十九日度生吉兎嶺¶
翠屏丹嶂四成圍見説前岡雉兎肥山下忽逄沮洳水¶
蘆花如雪馬頭飛¶
　　　二十五日曉&KR0036;舒庫里口¶
曈曈初日上天東一片秋光照耀同好是萬株紅葉滿¶
已經霜後未經風¶
　　　二十六日扈　蹕至興安嶺有　㫖命臣等登¶
　　　絶頂逺眺恭紀七律四首¶
崇岡斗起杳難攀翠䍐華旌歲往還六合一家寧恃險¶
九邊三面縂無&KR0028;龍沙展勢提封外鳥道盤空霄漢間¶
<pb:KR4f0044_SBCK_030-16b>¶
詔許重登&KR0528;頂望始知髙岀萬層山¶
忽開眼界向層巓指掌圖成立馬前東走陪京山委浪¶
北踰瀚海地黏天牛羊白散千屯雪草木靑囬萬竈烟¶
四十九藩齊望幸呼嵩聲徹半空傳¶
甲帳辰旗紫邏長極天晴色辨微茫黃榆不斷庭方路¶
白日能消氷雪光獵&KR0016;嘶風爭北向野鷹隨雁亦南翔¶
西山蒼靄遥相接直似登臨在帝郷¶
輿圗逺闢古興安鳯舞龍廽氣鬱蟠半嶺岀雲鋪大漠¶
喬松落葉&KR0029;髙寒(嶺以北松/皆落葉)丹靑不數東南秀俯仰方¶
知覆載寛萬里乾坤千里目欣従竒險得竒觀¶
　　　大風下興安嶺¶
<pb:KR4f0044_SBCK_030-17a>¶
崇岡無樹朔風寒直下眞従井底㸔知是向南歸路近¶
亂飛黃葉打征鞍¶
　　　二十八日　駐蹕伊遜河源　上親射石熊以¶
　　　熊掌　頒賜臣等恭紀長歌¶
千&KR0528;萬&KR0528;爭落木秋聲蕭蕭氣肅肅連朝纘武大掩群¶
殪盡山中雪斑鹿西風卷地餘怒號虎豹股栗豺狼逃¶
老熊何物敢自匿岀林獨呌求其曹　天威赫業揚雲¶
䍐搗穴直窮熊所舘公然人立向人啼正值琱弓彀初¶
滿皮毛與石孰比堅不聞射石石亦穿須臾三&KR0036;三命¶
中揺尾大似求哀憐忽看趫㨗如猿鳥騰上千年松樹¶
杪神機别以火器攻霹靂斜飛貫胣腦半空抝折靑珊¶
<pb:KR4f0044_SBCK_030-17b>¶
瑚松耶熊耶墮地俱　皇心因材有生殺倔强那得逃¶
天誅雉飛兎走淸林莾重馬䭾來徧行賞驁性寧非恃¶
爪牙焚身至竟因蹯掌駞蹏鹿尾猩猩唇舊傳此味配¶
八珍大庖袛合供　御&KR0319;榮施何幸加詞臣臣聞南山¶
之下渭水濱従禽&KR0366;獸空鋪陳賦家漫誇三十六終日¶
射侯原非眞豈如吾　皇勇且仁除兇服猛胥躬親已¶
靖六合無&KR0655;塵山林兼使異獸馴他年珥管紀上瑞郊¶
藪行見遊麒麟¶
　　　賜觀紫騮　御馬恭紀十韻¶
御馬紫騮名牽來左右驚無疆全地道至徤配天行出¶
應房星瑞時逄朔漠淸風雲開萬里日月夾雙睛濶歩¶
<pb:KR4f0044_SBCK_030-18a>¶
無谿塹深觀識性情馴良由駕馭神駿本生成往往従¶
蒐獮悠悠逐斾旌勢隨龍象蹴氣躡虎狼平按轡千林¶
肅囬鑾六幙晴啣　恩何以報戀　主每長鳴¶
　　　九月初三日　東宮行圍召觀殺虎恭紀¶
連岡若環斷若玦猛虎一聲蒼石裂千狐百貉走且僵¶
獨踞巑岏爲窟穴　儲君英武如吾　君六鈞親挽古¶
朱聞年年侍輦出狩獵手&KR0366;奚止什伯群餘威所臨氣¶
先壓弓未離嚢箭猶挿星流一點綠沈槍刺虎眞同捉¶
鵝鴨黑文白額光斑斕毛血映徹朱旗殷豐杠重馬挾¶
以至衝飈霍霍來陰山羽林奏刀技神速理解肌分同¶
破竹憐渠故是獸中雄特命留皮&KR0287;其肉大哉利溥仁¶
<pb:KR4f0044_SBCK_030-18b>¶
人言麟趾原従聖澤論一片文茵常在　御半丘白骨¶
更啣　恩臣工侍觀咸動色殺物之中昭震德不知㸔¶
射向山南何似隨圍來塞北¶
　　　初六日隨　東宮射獵&KR0041;　賜全鹿野雉恭紀¶
　　　十首¶
琱戈豹鞬導中央　特許詞臣列兩旁昨日山中親射¶
虎近前指與舊圍塲¶
林深谷&KR0201;轉坡坨黃葉聲中掣電過一箭攔囬飛走路¶
隨身數&KR0016;尚嫌多¶
蒼鹿年深雪作斑洞胸飲羽突希間别教羽衞追風逐¶
天馬如龍又過山¶
<pb:KR4f0044_SBCK_030-19a>¶
射雉仍開八札弓離披彩羽&KR1089;晴空欲知官笴長多少¶
五寸雕翎帶血紅¶
英姿雄略似吾　皇連日分圍獵澗岡赤豹黄羆皆進¶
御充庖一味不私嘗¶
一色明駝倒載來獵塵&KR0053;處夕陽開翠屏萬仭紅雲外¶
别領旌旗小隊囬¶
重輪長傍　紫&KR0340;垣侍輦歸仍侍寢門每聽雞鳴親視¶
膳豫遊原不廢晨昏¶
德偹才全左右宜家傳眞得　帝王師萬鈞腕力强於¶
弩朝射&KR0411;貅夜賦詩¶
割鮮分肉快何如馬後捎來拜　賜餘今日塞垣親扈¶
<pb:KR4f0044_SBCK_030-19b>¶
蹕去年京洛正&KR0016;驢¶
平生未習穿楊技老去空存見獵心慚愧書生叨異數¶
酬　恩無地感　恩深¶
　　　重九雪後汗鐵木嶺觀獵二首¶
銀麞縞鹿挺巑岏重展圍塲勢更寛十萬羽林齊挾矢¶
只教六&KR0016;作旁觀¶
芼鱸虀蠏愛新霜每到登髙必望鄉誰料烏桓山外路¶
萬&KR0280;踏雪過重陽(前二日/大雪)¶
　　　十二日　上親射金錢豹恭紀十八韻¶
朔漠囬鑾候　君王罷獵時忽聞山下豹正逐草間麋¶
詎縦顔行杭還將餘勇施三駈爭効命七校復揚旗金¶
<pb:KR4f0044_SBCK_030-20a>¶
鏃霜花淬飛龍電影追應&KR0076;疑樹鵠㧞箭已連骴直作¶
摧窮宼眞如殪伏雌右髃充上殺全質少微疵貍首斑¶
斑血猫睛䁡䁡眵鬚雄粗縮蝟爪利善藏錐自匿荆榛¶
窟初含霧雨姿氣曾吞虎兕力肯譲熊羆緩死俄無路¶
偷生詎有期但令供獮狩猶得壯威儀鎗桿風揺尾鞍¶
橋錦冐皮呈文留炳蔚取用及捐糜師武當&KR0028;險兵韜¶
示象竒小臣慚獻頌何異管中窺¶
　　　十四日　駕&KR0036;藍旂營乘舟網魚　命臣等沿¶
　　　河&KR0016;隨　賜鮮鯉人各一尾恭紀¶
雪光皛皛山稜稜千山映雪朝日升灤河之水暖不氷¶
刳舟剡楫凌空去三丈黄龍　帝親御川后前駈風伯¶
<pb:KR4f0044_SBCK_030-20b>¶
助峽形漸束波愈淸濳鱗帖帖何敢驚人聲不聞聞水¶
聲須臾船重　皇情樂啣尾駢頭來繹絡八紘一張魚¶
載躍鰷鱨鰋鯉㫖且多義不盡取&KR0053;&KR0224;羅滿渠新漲餘¶
天波詞臣拜　恩已無算復　賜紅鱗長尺半馬上携¶
歸萬人㸔¶
　　　是日中途　命侍衞射虎復　召臣等同觀恭¶
　　　紀¶
後殺豹先殺熊陰方凛凛生寒風先殺熊後殺虎積雪¶
皠皠暎强弩　君王威德彌寰宇坐&KR0241;遐方歌樂土闢¶
田築室藝稷黍猛獸寧容此偪處爾牙如鋸我鏃　焚¶
林盪谷期盡殱溪東距溪西相望十餘里忽聞響應徹¶
<pb:KR4f0044_SBCK_030-21a>¶
山顚　天語遥傳順風耳(西洋人/所製)六飛所幸成坦途¶
㝠頑何物乃負嵎期門壯士能手搏奉令何異天行誅¶
天生　聖人能格物檮杌窮竒情&KR0250;悉耳端一缺戕一¶
人厥罪昭然何待詰自従殺此虎邊牧蕃雞豚自従殺¶
此虎莊户長子孫黄熊赤豹同噬吞腥風掃盡無一存¶
小臣稸眼嗟未見談虎㝷常色爲變此來快覩三害除¶
直似陪遊向畿甸¶
　　　十七日度小靑山¶
去日蕉衫暑雨&KR0053;歸時急雪灑重裘重經司馬臺南路¶
紅樹連山正晚秋¶
　　　入古北口¶
<pb:KR4f0044_SBCK_030-21b>¶
金支影轉翠微間萬馬驕嘶並入&KR0028;雉堞連雲軍角壯¶
虎牙憑險戍旗閒西風漸老河邊柳積雪囬㸔塞外山¶
正是秋淸好時節　六龍行狩扈南還¶
　　　過牛欄山下二首¶
靑山缺處吐&KR0012;城行到牛欄路更平一片黄榆綠槐影¶
白狼河畔作秋聲¶
白酒黄花興未違一鞭新自塞垣歸短裘衝過重陽雪¶
又向京華換裌衣¶
　　　十月初十早入直&KR0041;　恩賜帶數珠恭紀¶
星聨珠貫入承明(是日同直/共七人)章服驚叨四品榮一串牟¶
尼呈五色同時裘餙粲三英循環豈易充臣數祝¶
<pb:KR4f0044_SBCK_030-22a>¶
聖惟當轉佛名長恐維鵜&KR1018;不稱也如老馬錫繁纓¶
　　　房師汪東山先生請假奉太夫人南還留秋帆¶
　　　圗卷子命題敬賦四絶句¶
秋興賦罷賦閒居首路爭㸔侍板輿此樂季鷹渾未識¶
區區歸計爲鱸魚¶
一聲天上聽臚傳小住&KR0382;山巳四年來與鄊人重換眼¶
五湖别自有神仙¶
宦海茫茫詎有涯急流幾箇赴歸期霜前吾谷秋如錦¶
算是扁舟到岸時¶
一條淸况冷氷銜十幅西風穏布帆公去我留緣底事¶
擬因苦笋脱朝衫(用黄山/谷語)¶
<pb:KR4f0044_SBCK_030-22b>¶
　　　題劉禹&KR0280;水邊行樂圗小照二首¶
風酣綠浪紅蕖雨洗蒼苔碧梧萬口詩傳京洛半生夢¶
落江湖¶
菱租舊輸甓社魚計新&KR0053;白田隔浦三間書屋過橋一¶
隻畫船¶
　　　雪後下直口占¶
徐蹋禁中雪逺㸔城上山宮鴉巧相背晨出暮飛還¶
　　　題許有介先生册子¶
事岀先賢傳名従獨行敦眼㸔&KR0132;舊盡心慕典刑尊逸¶
品傳書畫餘風付子孫淋漓浮墨汁中有不亡存¶
　　　賀張志尹前輩生子¶
<pb:KR4f0044_SBCK_030-23a>¶
鄧藝馮經孰擅塲乃翁才藻世無雙祝兒他日無多語¶
七歲能文似曲江¶
　　　賦得深屋喜爐溫(&KR0063;/八/皇子教)¶
幾重簾幙幾重茵深掩紗&KR0551;淨少塵鴿炭燄紅寒漸减¶
&KR0846;爐&KR0069;白煖初勻三冬不納氷霜氣一室能囬天地春¶
應念五更&KR0016;馬出銅街巳有趂朝人¶
　　　題元人風雨歸舟圖(應/四/皇子教)¶
遥山澹抺近山遮一棹飄然水一涯似有風聲隨雨到¶
忽疑雨勢受風斜白蘋洲畔年年客黄葉村邊處處家¶
身在畫中渾不覺却教人指畫圖誇¶
　　　十二月初九大雪獨直南書房有懷陜西隨¶
<pb:KR4f0044_SBCK_030-23b>¶
　　　駕諸君¶
雲海平鋪釦砌寛六花如絮點裘乾金猊坐擁玲瓏石¶
玉蝶爭飛宛轉欄雲䕶蓬萊長覺曉樹當溫室不知寒¶
此時最憶隨　鑾客少室中條並轡㸔(前一日聞/駕巳涖中州)¶
　　　送楊遠&KR0056;之任武昌¶
去年訪君過維揚今年送君向武昌江湖不到塵土眼¶
遠夢夜落鳬魚郷洲邊芳草城邊柳&KR0016;鶴仙人重出守¶
洞庭春水際瀟湘大别靑山横&KR0198;口烟花三月畫船開¶
王程不用&KR2272;鼓催到官好㝷陶&KR0067;蹟歷郡正賴龔黃才¶
才多政簡無不可列㦸凝香但安坐閒携賓従上南樓¶
倘有新詩應憶我¶
<pb:KR4f0044_SBCK_030-24a>¶
　　　除夕前一日&KR0041;　恩賜羊鹿雉兎鮮魚鹿尾上¶
　　　尊諸品恭紀二首¶
山海竒珍鼎味充上尊羅列歳時同斑龍肥羜光相耀¶
彩羽文鱗澤並豐　頒賜例隨台輔後(自大學士張玉/書陳廷敬以下)¶
(&KR0013;/賜者凡十/三人臣與焉)謝　恩多在直廬中一年濫竊官廚&KR0319;¶
素食能無愧國風¶
豐杠錦帕壓重重節假歸沾　湛露濃雕爼味新調翠¶
釡玉泉香煖拆黄封鄉風未敢分僚友(蘇軾餽歳詩/亦欲舉郷風)家¶
祭先應薦祖宗却爲思親成感涕　君羮歸遺(去/聲)已無¶
従¶
敬業堂詩集卷三十¶
