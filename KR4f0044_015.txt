# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:15.629153
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0273-015敬業堂詩集-卷第十五.
<pb:KR4f0044_SBCK_015-1a>¶
敬業堂詩集卷十五¶
　　　　　　　　　海寧　查愼行　悔餘¶
　雲霧窟集(壬申八月)¶
　　二月杪抵九江即擬作匡廬之遊因循至秋仲恒¶
　　齋爲余聚半月糧遂䇿杖往自化城北登山南下¶
　　含鄱口循𪋤而歸凡十餘日得詩七十首身在雲¶
　　霧中仍恐未識廬山眞靣目也¶
　　　遊廬山道中&KR0009;恒齋太守¶
山行宜寂寞獨往翻躊躕一遇同遊人(謂王/琴村)决起興有¶
餘頗累賢地主聚糧辦籃輿曉來風色好初日明烟墟¶
千巖排空來勢若掖以趨但聞空翠裏竹樹聲疎疎我¶
<pb:KR4f0044_SBCK_015-1b>¶
今心力衰事事不迨初預愁無傑句何以酧匡廬¶
　　　經周濂溪先生廢祠¶
尼山大聖人重去父母&KR0022;人情非得已孰肻違故常先¶
生少而孤依舅居丹陽母殁即葬此後乃官南康官貧¶
久不歸遷柩於九江仁心重廬墓卜築匡山傍托名寓¶
濂溪中豈忘故鄉同時往還輩無若蘇與黃猶不諒此¶
意作詩徒誇揚我來千載後拜公謁祠堂荒畦被秋禾¶
四野烟茫茫湓城賢太守爲政持大綱度地靣三&KR0280;種¶
蓮池中央煌煌謚吿石舉廢今方將(時恒齋捐俸/重創書院)願備¶
洒掃人幸勿揮門&KR0633;¶
　　　太平宮¶
<pb:KR4f0044_SBCK_015-2a>¶
北風江上來吹瓦&KR1089;屋角牛羊入廢觀古木一鳥啄問¶
此宅何神其來已渺邈肇興自唐代廟貌逓樸斵(唐開/元中)¶
(封廬山神爲/采訪使者)上古神靈封每視三公爵東西南北中嵩¶
岱恒華霍廬山雖僻左不得列五岳傲然踞江湖氣象¶
頗卓犖無端加秩祀屈首受正朔山靈恐未甘孰與一¶
丘樂黃冠那解此意在崇榱桷昏昏入醉夢舉世呼不¶
覺神來風綽旛神去雲解駮下視九萬空紛紛蜩與鷽¶
　　　東林寺¶
連山衮衮來&KR0541;起山門前頑空被偪塞失却東南天石¶
稜痩筋露磵道枯綆懸不知何&KR0280;水流作溪橋泉入門¶
尋斷碑古蹟想白蓮同時十八人縳律如坐禅飲酒不¶
<pb:KR4f0044_SBCK_015-2b>¶
入社淵明豈非仙¶
　　　題遠公影堂後氷壺泉¶
影落空堂不記年依然氷雪照蒼顔定嫌人世江湖濁¶
莫放清流更出山¶
　　　宗雷禅師索贈¶
荔枝塔古名僧少誰是堂中十九賢好乞謝公池畔水¶
爲師重長一枝蓮¶
　　　題東林方丈¶
浮嵐叠翠偪崔嵬三靣周遮一靣開我欲向西添小閣¶
盡邀九十九&KR0280;來(株嶺一帶在寺西若置一/閣名九十九&KR0280;亦絶勝也)¶
　　　三咲堂書阮亭先生題壁後先生題志云乙丑¶
<pb:KR4f0044_SBCK_015-3a>¶
　　　新正四日同里阮亭王某奉　命祭告南海過¶
　　　東林三咲堂觀故友東癡先生題詩爲之憮然¶
　　　詩載南海集中¶
聽雨軒中昨曾宿虎溪橋東今又過謝靈運屐去已久¶
蘇子瞻詩留不多兩袖攓雲獨惆悵一燈照壁猶吟哦¶
沙彌竊聽傳怪事大咲此客如風魔¶
　　　西林寺贈魯宗上人¶
夕陽在西林孤塔支靑天中有六朝寺鬭古不鬭妍樹¶
頭一朶雲渡水俄爲烟老僧送客罷𠋣樹聽涼蝉¶
　　　遺愛寺小憇¶
侍御遺踪已久蕪盤盤樵路極縈紆萬竿蔵塢初迷寺¶
<pb:KR4f0044_SBCK_015-3b>¶
一筧分泉直到廚勝地乍來忘過客衰年漸欲信浮屠¶
木樨香裏逄僧話舊事三生記得無¶
　　　香爐&KR0280;下尋香山草堂故阯¶
古寺折而南一&KR0280;矗香爐北有草堂阯荒榛穴鼪鼯白¶
公眞天人咲傲凌中區本挾烟霞性歷遊仕宦塗當其¶
卜築時意已忘覊孤人生營莵裘寧必皆故廬等是有¶
興廢此中别賢愚¶
　　　上化城¶
懸崖多烈風石&KR1164;樹不長怪此獨雄㧞枝枝蔽穹蒼路¶
轉倍蕭森古陰暗虛廊鳥巢不敢&KR0009;一一皆下翔我亦¶
難久留毛孔森開張翻思風雨會快受六月涼¶
<pb:KR4f0044_SBCK_015-4a>¶
　　　由𨵿門石歩行十里登大林峰¶
此來爲遊遨忽廹失足慮中情一恇怯進退兩失據隤¶
雲如奔逃片片掠靣去霞標尚天半欲到苦難遽松根¶
絡崩巖怒石虎蹲踞隨身賴竹杖將伯倘予助移時陟¶
層顚鸞鶴似可御眼前少行輩坐長丈人倨登頓方自¶
兹休矜最髙處¶
　　　講經臺次昌黎遊靑龍寺韻¶
城中望山如握管寸碧抽篸目光短罡風掣我絶頂來¶
地少雲多鋪滿滿一條江水拖細綫四靣天形&KR0449;圓傘¶
鶴經枯樹或&KR1089;翎龍去空潭不貽卵何人結茆荒山顚¶
米罄齋廚㸑長斷豈惟米罄水亦竭兼值今年連月旱¶
<pb:KR4f0044_SBCK_015-4b>¶
秋陽炙背汗透衣客到苦催供茗盌老禅對客大嗢&KR1744;¶
指說兹遊太荒誕休誇筋力尚有餘應慮頽年行莫纂¶
(陸機賦傷頽/年之莫纂)偶然饑渴所不免前路茫茫預難算資生¶
破寺例乞食此去深山漸無伴雨&KR0109;風帽好自擔垢脚¶
黧顔向誰澣奔馳不定覺客忙應接無端累我懶白頭¶
住山年六十投老安心就閒散芒鞋不踏户外塵坐看¶
嶔﨑化平坦逺公殁後經臺廢世外名僧近尤罕談天¶
髙論久寥寥一聽淸言眞欵欵此來得此吾有幸大似¶
冬寒變暄暖好竒歷險亦何爲語不在多微中窽浮情¶
一半爲芟除相别出門行歩緩¶
　　　推車嶺¶
<pb:KR4f0044_SBCK_015-5a>¶
奮身出絶險深入得平地玩情忘安危履險識難易憑¶
髙試北望來路直如棄枯株盡僵仆樵採逺莫𦤺野火¶
歲燒林虎狼何處避前山有厲禁僧律嚴於帥漸入翠¶
微天&KR0293;&KR0293;雜烟氣(自此至天池/皆禁山矣)¶
　　　大林寺冏上人茅齋¶
盤烟下層霄山骨微負土陰陰日光澹漠漠風氣古寶¶
樹壓橋低一溪環菜圃香山舊吟地花徑兼宿莾(白樂/天曾)¶
(於此四月看桃花/其地猶名花徑)廢寺亦荒涼半間用茅補孤淸耐久¶
坐客至何必主林靜無匿聲虛簷應樵斧¶
　　　洪武御碑歌¶
昇仙臺前白玉碑柱石拏攫龍之而鴻文載在御製集¶
<pb:KR4f0044_SBCK_015-5b>¶
初不假手詞臣爲我來摩娑一再讀顚者蹤跡大可疑¶
憶昔元人失其鹿群雄角逐爭驅馳濠州布衣人未識¶
芒碭雲氣常隨之金陵一朝定九鼎六合不足煩鞭笞¶
是時楚兵最剽悍不自量力來交綏國家將興有先兆¶
天遣來告貞元期明明天眼識王氣故以險怪驚愚&KR0214;¶
英君往往謀略秘計大不許尋常窺亦如田單破燕&KR0016;¶
神道設教尊軍師不然兹事乃近誕小&KR0070;何足誇權竒¶
白旄一麾江漢靖軍前長揖従此辭留侯自伴赤松去¶
糓城空立黃石祠天池之山髙巍巍竹林仙馭杳莫追¶
鶴歸倘記石華表世代巳逐滄桑移百年雨露在山澤¶
惟有松栢叅天枝¶
<pb:KR4f0044_SBCK_015-6a>¶
　　　循佛手崖觀竹林寺石刻至訪仙亭¶
何年鑿渾沌洞戸啟虛牝瞰空飛瓏&KR0785;萬古凝不隕泉¶
蒸濕氣成一一結芝&KR0818;其西勢&KR0541;絶難以尋丈準天窄¶
忽倒垂地豁平野盡寸人不點目寸樹如束笋逺視入¶
毫芒俯身廹窮窘傍崖嵌樓閣側背削蒼隼靑鸞十萬¶
隻掉尾掃欄楯竹林疑有無仙者蹟久冺短生&KR0009;長世¶
局蹐良足憫如何不自廣蟠蠖同螾蚓御風倘可行吾¶
意欲逺引¶
　　　天池寺¶
西跨馬鞍脊東拊五老背廣袤四十里南北兩交會地¶
界畫雲霞岡形走杉檜架空營紺宇巨麗一山最佛皆¶
<pb:KR4f0044_SBCK_015-6b>¶
鑄金爲殿用鐵瓦葢象筵及法供半出尚方賚琉璃百¶
盞燈光燭楚天外鳴鐘集萬&KR0204;部牒領司會(音/膾)當時曠¶
蕩恩池水亦霶霈神仙事渺茫崇餙母已太爾來漸凋¶
耗𨻶影過坱&KR1631;殘僧四五人被衲嬾結帶天池旱亦涸¶
蹬道入蔚薈獨客來登臨嗒焉發深&KR0099;窮陰蓄䆳谷瑟¶
瑟響秋籟¶
　　　聖燈巖¶
見說文殊谷神燈照夜明山僧従未見髙臥過三更¶
　　　趙忠定公廢祠在天池塔傍¶
丞相塔前(塔爲韓𠈁胄所建/故俗呼丞相塔)丞相祠千秋興廢偏同時¶
我來弔古一惆悵靑史賢奸僧不知¶
<pb:KR4f0044_SBCK_015-7a>¶
　　　赮封寺瞻赤脚塔¶
自従蛟㧞門前樹水氣猶腥一派泉萬瓦盡隨飛雨去¶
孤鐘空向廢堂懸(三年前寺傍起蛟以百&KR0070;殿/瓦悉爲所掣惟存屋柱而已)泥金塔¶
&KR1164;風吹裂映竹窻櫺日射穿不用琳宮更巍煥御碑原¶
自配群仙(赤脚僧天池/四仙之一也)¶
　　　下擲筆峰渡將軍河抵黃龍寺觀明慈聖太后¶
　　　所賜紫衣經幢及元人十八羅漢畫像¶
危峰㧞竒峭挿漢秋崢嶸下走數千尺此身疑被阬溪¶
流寬且長潭影黝而淸飛泉濺我領過山猶水聲漸入¶
漸無蹊蒼松與雲平萬枝皆直上曲木何由萌入林見¶
精藍御扁題有明勅建自神母豁達開朱甍一道護蔵¶
<pb:KR4f0044_SBCK_015-7b>¶
碑蛟龍拱函經架裟垂頻婆錦繡揚旛旌新如手未觸¶
機上初織成元人留畫圖用意塡丹靑年深彩色退神¶
氣逾發生刼火焚天池赮封亦頽傾黃龍獨無恙故物¶
猶充盈得非深山中呵禁趨百靈勿輕現光怪恐使神¶
鬼驚¶
　　　金竹坪¶
水緩山舒一徑分叢篁戞翠晚氤氳秋陰非雨亦非霧¶
嵐氣似烟還似雲偃葢松低従蘚蝕藏經函古費香熏¶
内官死後茅菴廢好事僧稀失舊聞(明萬暦中有太監/劉姓結茅於此今)¶
(菴廢/阯存)¶
　　　太乙峰西𪋤有蘆林亦靜者之居也¶
<pb:KR4f0044_SBCK_015-8a>¶
誰將半幅江湖景移置千峰最上頭撥觸遊人動歸興¶
蘆花風裏屋如舟¶
　　　自含鄱嶺下東行至蚱蜢嶺望大小漢陽諸峰¶
已近匡南道紆廻下嶺行路尋松鼠跡山占草蟲名曉¶
露沾衣重秋風信杖輕翠屏圍合處遥&KR0204;仰天坪(在漢/陽峰)¶
(上廬山/冣髙處)¶
　　　入九叠谷循觀山麻姑崖經屏風叠上一綫天¶
　　　會日暮不及觀三叠泉而返¶
信書不如無身歷解其故好竒輕坦道冒險犯迷路廬¶
山載圖經絶勝因瀑布三叠尤稱雄此來期勇赴尋源¶
旣已得一壑經屢渡波濤所衝撞石滑不留歩荒榛或¶
<pb:KR4f0044_SBCK_015-8b>¶
刺眼蛇蝮時挂樹雲屏橫我前陰瀨風逾怒偕行率興¶
盡深入獨無怖漸上一綫天團團失四顧日光所不到¶
勃窣但烟霧徘徊問樵夫道逺日已暮逡巡半塗廢老¶
懶坐自誤悮事豈可常一悔生百悟¶
　　　晚至萬松坪二首¶
論谷量松不計株參天一片翠糢糊明朝五老峰頭望¶
又作蒼雲貼地鋪¶
此中舊有髙人住(謂聞極/上人)遲我來尋五六年畢竟著書¶
須擇地人間難得好林泉¶
　　　五老峰觀海綿歌¶
峭帆昔上鄱陽船我與五老曾周旋兩塵相隔骨不仙¶
<pb:KR4f0044_SBCK_015-9a>¶
蹉跎負約十四年近來稍知厭世&KR0374;筋力大不如従前¶
扶行須杖坐要箯絶境敢與人爭先山神手握造化權¶
走入南極分炎𨇠鞭羊欲従後者鞭假以半日登髙緣¶
風淸氣爽秋景妍芙蓉千丈開娟姢長江帶沙黃可憐¶
湖光淨洗顔色鮮背負碧落葢地圎尺吳寸楚飛鳥邊¶
初看白縷生棲賢樹杪薄&KR0482;兠羅緜移時騰湧覆八埏¶
四傍六幕一氣連滔滔滚滚浩浩然渾沌何處分坤乾¶
近身扁石履一拳性命危&KR0009;不測淵陽烏&KR1452;撲光倐穿¶
饑蛟倒吸無留涎以山還山川自川五老依舊排蒼巓¶
來如幅巾褁華顚去如解衣袒兩肩酒星明明飛上天¶
人間那得留靑蓮此時此景幻莫傳頃刻變㓕隨雲烟¶
<pb:KR4f0044_SBCK_015-9b>¶
　　　靑蓮谷靑蓮寺¶
饑鷹入山猛如虎掠過松梢攫飛鼠林深谷暗人更稀¶
橋斷溪橫道多阻忽逄大石刻三字快若同遊獲徒侶¶
前行依舊路茫茫太白書堂在何許三間破屋佛委地¶
一帶頽垣草没礎獨來髙咏廬山謡白日軒軒欲輕舉¶
屏風叠與五老對想像先生舊遊所石梁即是三叠泉¶
此景分明在詩語後來著書好穿鑿衆論紛爭吾不與¶
(太白廬山謡有屏風九叠雲錦張銀河倒掛三石梁之/句元李洞言三石梁在開先寺西黎崱言在五老峰上)¶
(或云在簡寂觀及上霄紫霄二峰間桒喬廬山紀事則/竟以爲無如竹林寺之幻境衆說紛然莫知所&KR0204;今三)¶
(叠泉在九叠屏之左水勢三折而下如銀河之掛石梁/與太白詩句正相脗合非此外别有三石梁也後人必)¶
(欲求其地以實/之失之鑿矣)古仙不作誰正之悵望秋雲久延竚¶
<pb:KR4f0044_SBCK_015-10a>¶
　　　徧遊鈐岡嶺下諸禅室¶
山僧住山久不道深山好山下每相逄山中跡如掃禅¶
居旣寂寂過客亦草草林荒鳥語斷葉落寒氣早物外¶
識閒情誰能耐枯槁¶
　　　早發萬松坪¶
昨登五老峰足力鬭輕矯&KR1224;投茆舍宿睡美不知曉豈¶
惟廢鐘魚林寂少棲鳥起來見晨旭殘月猶雲表山谷¶
催早涼陰多晴恐少迨兹好天氣我興殊未了¶
　　　呰口下山¶
匡南古道誰開闢懸溜垂&KR0093;通一脉劣容半足百八盤¶
直注𩀱眸五千尺靈區再上苦不易歩歩别山多可惜¶
<pb:KR4f0044_SBCK_015-10b>¶
舉頭却望昨所經似到蓬萊今被謪¶
　　　従萬夀寺經百花園¶
草烟竹靄午霏霏行盡懸崖接翠微過夏客餐嘗筍去¶
隔林僧擔賣茶歸穠花繞砌晴添艷乳水流田土漸肥¶
自覺向南風候暖早秋時節尚生衣¶
　　　淨成精舍懷天然澹歸二禅師時二公俱下世¶
　　　矣¶
萬枝修竹一龕燈山外靑山又幾層有此林巒應著我¶
無多文物半依僧香前蠧辟繙經案缽底龍眠挂壁藤¶
紫桂巖前人不見秋風猶記别南能(往與澹公别於家/黃門伯如圃中)¶
　　　三峽橋¶
<pb:KR4f0044_SBCK_015-11a>¶
陟山須到顚尋水須到源我従泉源來送汝歸山根上¶
流九十九併力同作喧前行經玉淵盡爲潭所吞旣吞¶
不勝受含雪空中歕急峽跨飛橋約束遏其奔一條夭¶
矯龍中有跌斷痕挾此萬古怒轟轟爭一門遊人不敢¶
立足底防瀾翻松風吹細雨到寺將黃昏¶
　　　棲賢寺阻雨示角子禅師¶
七尖峰埋烟一塢五老神情皆下俯攜來杖頂昨日雲¶
洒作燈前夜來雨石頭路滑不可行遊人早起祈天晴¶
禅翁勸我且喫飯同向空堂坐水聲¶
　　　雨後再至玉淵潭觀水勢¶
着屐重來又一竒飛流十丈躍龍池不知雨點添多少¶
<pb:KR4f0044_SBCK_015-11b>¶
跳沬粗於白鷺鷥¶
　　　白鶴觀舊有唐道士劉混成手植杉東坡先生¶
　　　嘗獨遊聞碁聲於古松流水間即其處也¶
古觀荒荒冷翠交一渠新漲浸堂㘭雨眠亂草移蟲窟¶
風折枯枝帶鶴巢旛影不飄經院靜棋聲久散石牀抛¶
三山路僻人稀到頭白黃冠自結茆¶
　　　白鹿洞書院紀事四首¶
古洞盤旋路欲封到門無樹不喬松陰森前後三重殿¶
突兀西南五老峰兵火縦教&KR0311;典籍蟲魚何敢蝕蛟龍¶
(書院中有/御賜十三經/二十一史及/御書二額)雎陽岳𪋤全荒棄留得宮墻¶
儼辟雍(書院舊名廬/山國子監)¶
<pb:KR4f0044_SBCK_015-12a>¶
九原可作心相許千古淵源只數公大事商量何草草¶
當時位置太匆匆祠荒勿復論分合道在終須辨異同¶
祀典也應煩早定莫令禮樂咲淹中¶
前賢餘澤最分明立法雖良視奉行幸爾流風綿歷代¶
猶従朔望集諸生學田籍去官支俸觀德亭荒士好名¶
此日終南非捷徑溪山何負讀書聲¶
松顚紅鶴早歸來卓爾山前半草萊題扁已更新歲月¶
㸔碑猶辨舊亭臺無端講院人人設何怪儒風日日頽¶
傳語後來須愼重此間容易着英才(萬暦已卯張江陵/禁革書院先是常)¶
(有紅鶴百十巢於後山松杪其年/忽去越三年仍來巢書院隨議復)¶
　　　鹿眠塲¶
<pb:KR4f0044_SBCK_015-12b>¶
山人陳迹久荒唐石洞新移近講堂町疃年年秋草没¶
兒童偏&KR0204;鹿眠塲(白鹿石洞明南康守王溱壘石/爲之在&KR0212;倫堂後非故處也)¶
　　　左翼山武侯祠¶
舊來忠節祠何處丞相新堂獨改營(洞中舊有忠節祠/合祀武侯靖節今)¶
(祠廢靖節神位移/入朱子門人之列)若是此中多序爵故應無地置淵明¶
　　　循貫道溪南北觀朱文公題志諸石刻¶
我留鹿洞訪古蹟夜以繼日勤捜羅穹碑無&KR0070;作林立¶
大半劖刻時人多蛇蟠蚓結互相雜頭目&KR0365;瞀猶摩挲¶
先生姓字如日月照耀宇宙開山河生平衣履皆可敬¶
矧乃手澤存巖阿溪邊巨石見題字小者徑尺大擘窠¶
自然運用合古法小技不算𨽻與科水淘土&KR1882;殺節角¶
<pb:KR4f0044_SBCK_015-13a>¶
元氣尚自盤蛟鼉誰能橅取置殿壁細辨點畫無差訛¶
嗚呼所見毋乃小金石非夀道不磨¶
　　　次韻答白鹿洞生周扆臣並簡學博鄭子充副¶
　　　講徐履靑¶
吾生苦失學悔往思補來一經未精通賦命多邅廻&KR0804;¶
顔扣名區洞户呀然開登堂挾浮氣靜者恐見猜此來¶
爲求友庶幾遇竒才之子杜門處堦前長蒼苔昔年充¶
國賓群彦多追陪脫身出京洛振歩凌崔嵬爲儒務其¶
醇好勇知所裁士方處貧賤有識羞良媒詞章技尤卑¶
小草殊根荄讀書不聞道枯朽安足摧古來名師儒所¶
以重草萊¶
<pb:KR4f0044_SBCK_015-13b>¶
　　　出白鹿洞經羅漢嶺下至王楊坂¶
蒼蒼轉一溪窅窅凡幾曲烟中見村落雞犬傍草屋阡¶
陌交橫従秔稻雨早熟謂言岡路盡豁眼得平陸渉澗¶
水急流吾行尚山𪋤循流溯此水來自棲賢谷想當暴¶
漲時發石㧞老木兩傍設機碓日可轉百斛此法俗不¶
傳勞勞手舂粟¶
　　　萬杉寺贈熙怡長老¶
慶雲峰𪋤萬杉寺拓地舊傳天聖中大書鑿石剰九字¶
(寺中石刻甚多悉爲僧所踣&KR0287;今惟槐/京包帚書龍虎嵐慶九字在寺後石上)古殿跨山連百¶
弓夕陽沈沈南去鳥秋氣䬃䬃西來風相逢不談户外¶
事吾愛老僧𩀱耳聾¶
<pb:KR4f0044_SBCK_015-14a>¶
　　　開先寺¶
平橋曲磵氣森森門鎻空堂晝轉深(時居僧以斫伐佛/印手植松爲當事)¶
(所逐三門晝閉/小吏司鎖鑰)鴨脚葉黃僧罷掃麝&KR0809;花紫客來尋(寺/創)¶
(於南唐時山中有麝囊花色正紫/中宗嘗植于移風殿名曰紫蓬萊)諸峰瀉瀑層層見萬¶
木聞蝉歩歩陰可惜不容吾借榻山南第一好禅林¶
　　　李中主讀書臺¶
鶴鳴峰勢𠋣巑岏&KR0204;點南唐舊石壇畫像影中松葉換¶
(黄山谷開先禅院記有南/唐中主畫像及榻存焉)墨池涸後蘚花乾累朝題志¶
名空在衆口傳訛辨最難(俗傳昭明太/子書堂者訛)珍重涪翁留片¶
碣雨淋日炙恐摧殘(石上刻山谷/所書七佛偈)¶
　　　王文成紀功碑¶
<pb:KR4f0044_SBCK_015-14b>¶
明朝制科號得士吾鄉前輩尤絶倫于公王公後先出¶
往往艱大投其身朝廷坐收養士報倉卒定變皆儒臣¶
正德已卯夏六月逆濠犯順江湖濱公然舉兵思向闕¶
三郡一閧生袄塵皖口駸駸勢將下留都岌岌恐震隣¶
是時海宇正淸晏武偹缺略久不振公方持節撫南贑¶
似可觀變徐邅迍同&KR0311;大義憤所切守土敢限越與秦¶
出師必待九重詔是謂以賊遺君親飛書挿羽聲罪討¶
攻所不偹眞如神自従擣巢及執醜通計時日纔兼旬¶
軍門戎首已靣縳天子靺鞈方南巡石頭城南獻馘罷¶
待命行及明年春周公東征尚䟦疐形跡詎可拘忠純¶
盈庭宵小古亦有忌者愈衆節愈伸初心祗期濟國事¶
<pb:KR4f0044_SBCK_015-15a>¶
豈必畫像圖麒麟兹山勒銘葢有故深刻歲月題庚辰¶
紀功非夸乃紀實書法遒勁辭溫醇首従伐叛叙始末¶
繼舉神武歸丹宸天方嘉靖我&KR0022;國誰其紀者臣守仁¶
隨征官屬例得列惜哉名姓今俱湮讀書臺傍一片石¶
百四十字磨崖新逸事吾聞長老說弘治乙榜凡三人¶
後來立朝適共事&KR0070;本前定非無因胡發其奸孫殉難¶
公乃一手回千鈞(弘治五年吾浙鄉榜公與胡公世寧/孫公燧同舉其年塲中見三巨人傳)¶
(爲異事及宸濠之變胡首發其奸孫/以巡撫死難三人共此事亦一竒也)煌煌勳業本德性¶
出遇世會開經綸貭諸百世可無惑似此理學寧非眞¶
後來輕薄好詆毁撼樹不過欺愚民如公表見猶未免¶
此外何以加冠巾手磨碑碣發長嘯白日皎皎懸秋旻¶
<pb:KR4f0044_SBCK_015-15b>¶
　　　題聰明泉傍石上¶
頑童潄淸甘我見謂可惜我旋被彼咲浣手向澄碧人¶
苦不自量無端分别多飲牛與洗耳相去能幾何¶
　　　玉峽亭觀瀑¶
女媧煉石手年久漏微罅銀河忽垂天峰頂劈二華陰¶
寒透毛𩬊觀者初可怕従來所踞髙一跌必就下龍歸¶
爭窟宅思以一戰覇雷霆震嚴冬氷雹凛炎夏衝成井¶
萬丈避去石三舍束身峭壁傍俯視若出跨相持勢難¶
合掉尾竟傾瀉來者競喧囂逝者已代謝風林延靜聽¶
漸逺似分&KR0412;繰繰&KR0093;車鳴决决糟床醡盡平震蕩心坐¶
以觀物化¶
<pb:KR4f0044_SBCK_015-16a>¶
　　　萬竹亭¶
孤亭避玉峽一徑幽篁裏鑿斷籜龍根石槽方吐水¶
　　　五乳峰下望黃巖瀑布¶
五峰融乳氣流濕一穴&KR0165;雲聲滿空落日正懸髙樹杪¶
行人却在雨&KR0093;中¶
　　　歸宗寺次潁濱先生舊韻¶
遥瞻孤塔近聞鐘又到金輪第一峰五老烟霞猶在眼¶
六朝風景獨留松(寺爲王右/軍捨宅)鵝池細合簾泉𣲖鸞水涼¶
分茗盌供歷徧名藍兹最古夕陽簾閣影重重¶
　　　登右軍閣¶
右軍髙閣俯碧渠古木漾影交扶疎廻廊灣澴得幽&KR0208;¶
<pb:KR4f0044_SBCK_015-16b>¶
髙有飛鳥濳有魚此間臨池頗自可我腕有鬼不善書¶
作詩亦欲題壁去擲筆一𥬇成墨豬¶
　　　鸞溪¶
二老風流路未迷靑松名與白蓮齊若將山水平情較¶
似覺鸞溪勝虎溪(元豐中周濂溪先生與眞淨文禅師/於此結靑松社人以之比虎溪云)¶
　　　&KR0009;題簡寂觀十四松¶
梁時碑記(梁沈璇有/簡寂觀記)晋時松十四株如十四龍約汝重¶
來吾不負好留鱗甲待吟笻¶
　　　従栗里渡柴桑橋至鹿子坂訪醉石觀靖節祠¶
陶公家柴桑地本接栗里髙賢棲隱處土物覺淸美風¶
翻紫芋苗雨綻紅蓮米平坡樹簇簇枉渚波瀰瀰徘徊¶
<pb:KR4f0044_SBCK_015-17a>¶
山東南何處訪故阯逢人輙問姓覬遇陶氏子但見丱¶
角翁叱牛入烟裏先生在當日逃祿如脫屣至今山下¶
柳尚識折腰恥肻令後世名人人得輕&KR0204;聞風感頑懦¶
即此可以起¶
　　　圓通方丈與杲菴長老夜話¶
到門山壓樹冒石水衝橋古殿防頽塌閒房取寂寥齋¶
鐘秋後準燈盞夜深挑尋遍峰峰寺髙僧不在遥¶
　　　月下歩入隣菴同杲公¶
尋山翻苦忙忽忽度長日徘徊撫良夜淸景殊未畢隣¶
僧閉門早避月不肻出客來扣柴門帶月入爾室空堂¶
琉璃暗古佛黑如漆不有好事人淸光爲誰溢¶
<pb:KR4f0044_SBCK_015-17b>¶
　　　尋夜話亭一翁二季亭故阯皆不得戲示杲公¶
十里無端枉道來歐蘇陳蹟委蒿萊人間好事誰如我¶
博得圎通一宿廻¶
　　　渡石澗橋欲遊石門精舍不果¶
客従山中來嵐氣濕巾帽北尋黃龍潭南送白水漕(五/老)¶
(峰下澗名/讀作去聲)石門路非逺一澗流浩浩翻以耳目前行踪¶
未經&KR0771;吾將賈餘勇直入窮閫奥謀及道旁人競以險¶
惡告或云林黯黮或云石　驁或云夔罔兩遇者恣凌¶
暴或云採樵&KR0369;壯年曾一到白頭每追悔相戒勿再造¶
或云天池僧亦曾宅崖隩荒寒難久住苫舍隨欹倒爾¶
來更誰繼竒險敢輕冒老夫爲躊躇獨聽奪群譟廻思¶
<pb:KR4f0044_SBCK_015-18a>¶
謝康樂鑿山每開道當時築精舍物力豈空耗不得従¶
之遊悵然違夙好¶
　　　廬山雜咏四首¶
食豆兼食苗豆苗痩如縷不聞豆花香惟帶豆葉苦(豆/葉)¶
(菜)¶
老鴉銜茶子&KR1089;石久成樹何必百花園峰峰有雲霧(閴/林)¶
(茶亦名/雲霧茶)¶
誰遣冒松名而長三寸許山頭有蓬藋俯視猶傲汝(萬/年)¶
(松)¶
山花合在山幽谷尋難見却𥬇紫蓬萊愛入移風殿(麝/&KR0809;)¶
(花)¶
<pb:KR4f0044_SBCK_015-18b>¶
　　　遊山歸錢越秀呂灌園出示見送詩戲答二首¶
一卷新詩吟不盡歸來只與未遊同野人胸次無宿物¶
好景仍在廬山中¶
千古才難洵不疑敢將輕薄入文辭眼空除是東坡老¶
咲得徐凝瀑布詩¶
　　　自題廬山紀遊集後¶
半生讀書不得力浪走風塵嗟暮色名山五岳杳無期¶
此日匡廬靣初識千秋物象逓顯晦幾輩閒人肻登陟¶
謫仙頭白倘歸來白石淸泉聞太息獨移痩杖扣石鏡¶
𩀱眼快對晴空拭已知絶境少豺狼那怕荒蹊犯荆棘¶
鴉飛不到力有限龍起無時神莫測橋邊聽瀑雨淙淙¶
<pb:KR4f0044_SBCK_015-19a>¶
峰頂看雲松畟畟三秋忽變候寒暑半月畧盡山南北¶
偶然興至或留題聊藉微吟豁胸臆詩成直述目所覩¶
老矣焉能事文餙仙靈幽秘苦雕劖雲霧蒼茫每深匿¶
忽逢生客一呈露可惜無才收不得歸途鹵莾方自&KR0339;¶
遊况匆忙誰見逼人間渉歷多梗滯袛此一途猶未塞¶
皇天亦似憫汝窮恣爾窮探無吝嗇如何汲汲向城市¶
若赴嚴程拘漏刻他年終伴采芝翁臨别有言吾敢食¶
敬業堂詩集卷十五¶
<pb:KR4f0044_SBCK_015-19b>¶
