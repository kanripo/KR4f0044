# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:14.982456
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0273-001敬業堂詩集-卷第一.
<pb:KR4f0044_SBCK_001-1a>¶
敬業堂詩集卷一¶
　　　　　　　　　海寧查愼行　悔餘¶
愼旃集上(盡巳未/一年)¶
　　已未夏同邑楊以齋先生以副憲出撫黔陽招余¶
　　入幕時西南餘㓂未殄警&KR0485;烽烟傳聞不一而余¶
　　忽爲萬里之行其在陟岵之詩曰尚愼旃哉由來¶
　　無棄夫當行役之時不忘父母兄弟而終以危苦¶
　　之辭讀其詩者傷其志焉余不幸早失怙恃終逺¶
　　兄弟麻衣被體瞻望漣洏因取愼旃以命集自勵¶
　　也亦以慰予季也自巳未迄壬戌首尾三年凡如¶
　　干首&KR0117;爲三卷¶
<pb:KR4f0044_SBCK_001-1b>¶
　　　遊燕不果乃作楚行¶
北道初停轍南轅未息戈一門初約變岐路獨行多不¶
是彈筝客誰爲擊楫歌也知田舎好壯志恐蹉跎¶
　　　留别仲弟德尹二首¶
形影何當出處分君應憐我我憐君孤雲出岫寧無意¶
獨雁衝寒奈失群門戸全生終碌碌兵戈絶徼尚紛紛¶
虎頭分少封侯骨投筆聊従萬里軍¶
雞聲驚起對床眠纔說江&KR0028;便黯然與爾未曾經逺别¶
得歸難定是何年渡江風物悲元亮懷土人情感仲宣¶
瓦屋三間門兩版頻煩爲我掃東偏¶
　　　詶别盛鶴江徐淮江程禹聲次禹聲原韻¶
<pb:KR4f0044_SBCK_001-2a>¶
輕橈夾岸柳&KR0436;&KR0436;短笛長亭最不堪江路恰逄鴻雁北¶
山程遥&KR0204;鷓鴣南異時對酒懷重五同調&KR0028;心記兩三¶
此去湖湘烟水濶鷗波長自夢春潭¶
　　　京口和韜荒兄¶
江樹江雲睥睨斜戌樓吹角又吹笳舳艫轉粟三千里¶
燈火沿流一萬家北府山川餘覇氣南徐風土雜驚沙¶
傷心蔓草斜陽岸獨對遥天&KR0070;落鴉¶
　　　曉發梁山¶
一鈎殘月吐仍銜薄霧濛濛著布帆行過天門天未曉¶
風來東北路西南¶
　　　贈胡星卿先生胡之先東川侯海其子觀尚南¶
<pb:KR4f0044_SBCK_001-2b>¶
　　　康公主¶
棨㦸侯門奕葉光可能無意感滄桑草廬望重名賢宅¶
竹&KR0080;年深貴主莊滿地秋&KR0438;仍爛熳渡江春燕只㝷常¶
白頭一老鍾山下筋力猶看八十强¶
　　　題王璞菴南北遊詩卷¶
我初未見聞君名十年懷抱一夕傾眼中&KR0204;顧空豪英¶
乃欲以詩鳴不平&KR0363;累時作蒼茫行江南江北無期程¶
流離滿前皆孩嬰道&KR0342;見之淚縦横爾生其間一蒼生¶
補救敢與乾坤爭俛今仰古氣孰攖長篇&KR0029;劒頃刻成¶
東將入海手掣鯨嘲㺯花月非人情余従渉江來舊京¶
足所遊歷手勿停君詩&KR0514;壓小謝城如以六國當秦兵¶
<pb:KR4f0044_SBCK_001-3a>¶
&KR0717;肩雒誦作大聲煌煌髙燭燒長檠須㬰街皷報五更¶
紅日欲吐東方明¶
　　　登金陵報恩寺墖二十四韻¶
不盡興亡恨浮圖試一登&KR0012;髙眞得勢陡起絶無慿法¶
轉風輪翅光揺火樹燈地維標寶刹天闕界金繩碧落¶
開千里丹梯轉百層規模他日壯感&KR0099;至今仍禍自歸¶
藩啓兵従靖難稱比戈殘骨肉問罪假疑丞衮冕俄行¶
遜戎衣遂謁陵朝家同再造國事異中興此舉無名極¶
當時負媿曾兩京雄岳峙一塔鎭&KR1152;稜銖兩材俱稱纎毫¶
辨欲矜琉璃紛紺碧欄楯落鮮澄事本誇餘力基猶念¶
丕承監宮留太子給俸濫千僧原廟衣冠冷豐宫獻卜¶
<pb:KR4f0044_SBCK_001-3b>¶
増侈心崇梵竺神道託髙曽世徃疑經刼人來乍得朋¶
(同登者/六人)雲烟爭變幻日月幾升縆絶頂盤旋上虛窗偪¶
仄凭近身棲怖鴿側背躡飛鵬勝境才何有髙歌氣或¶
騰鍾山靑入望相對故崚嶒¶
　　　金陵雜咏二十首(并序)¶
僕年三十始至舊京路近一千還同異域感生涯之¶
　巳晚歎故事之無徴彼都人士憶南渡之風流故國¶
　山河見北邙之陵寢四百八十寺烟雨猶新三万六¶
　千塲笙歌頓歇&KR0061;羊因而狂憤衞虎所以神傷况以¶
　飄零再當揺落芳樹攀條泪盡臺城之妓金&KR0107;插髩¶
　魂消綺閣之歌凡江干覽物之端皆遊子言愁之什¶
<pb:KR4f0044_SBCK_001-4a>¶
　敢自信其可傳兾知音之勿罪云爾¶
沙漠眞人本至尊靑蛇罷祀出梧垣孝陵松栢猶樵牧¶
元廟何妨有淚痕¶
想像承平樂事㽞履綦陳迹也風流輕烟翠柳今何處¶
(明初妓/館名)十六門如十六樓¶
洒掃他時屬内官鐘聲好句逼人寒御溝儘有流紅事¶
塵壁傷心是媚蘭¶
夜半傳呼聚寶門金蟾嚙鎖内城昏武皇大有南遷意¶
故遣鑾輿宿報恩¶
蒙溪石刻表南都形勢居然屹壯圖白馬靑絲他日事¶
倉皇曾補一毫無¶
<pb:KR4f0044_SBCK_001-4b>¶
妙&KR0223;三家入後宮抱來馬上石榴紅胭脂不到長城外¶
何必明妃怨&KR0030;工¶
武定橋欄玊磬如泠泠七尺響淸虛蜀桐不發岐陽扣¶
等是崑岡刼火餘¶
宗伯奩清世不知菱花初照月臨池&KR0039;粧巾㡌俱新様¶
不用喧傳鏡背詩¶
杏村玊樹接春華太史詩留典客家不許繡毬誇獨絶¶
鳳臺還有紫微花¶
薜鴨&KR0061;羊匕箸餘江鮮風味只如初年年八月隨潮上¶
柳貫紅腮燕子魚¶
粉竹香塵調不齊和來雁字鬥髙低即従紅豆徴竒麗¶
<pb:KR4f0044_SBCK_001-5a>¶
便壓元人十四題¶
頓老琵琶擅教坊供筵法曲別歌章故須小技通文義¶
垂老知音付漫郎¶
雷雨隨絃四座驚秀之絶調自泠泠隔簾傳語催停板¶
頭白扶來制涙聽¶
昭文小楷法黄庭繡佛新詩玊琢成不及錦雲名句好¶
斷腸芳草斷腸鶯¶
一月花名簇錦筵舊家手帕亦因緣曾陪盒子春檠會¶
冷落飄燈四十年¶
鰲足盤龍氣&KR0090;吞東華扶出尚驚魂書生小膽當前破¶
何取紛紛出大言¶
<pb:KR4f0044_SBCK_001-5b>¶
後村傲兀自竒才覓句曾過此地來春草不生山路白¶
樹陰濃&KR0449;雨花臺¶
臥遊宗炳已傷神&KR0030;社秦淮&KR0039;染新怪得江山生色少¶
少岡老死更無人¶
鈔庫街頭第一坊遊人消渴試新嘗近來曲巷&KR0264;茶社¶
誰記新都是濫觴¶
名士年來已可嗔&KR0016;驢腰扇怕逄人李昭竹骨王郎&KR0030;¶
難掩西風障扇塵¶
　　　蕪湖&KR0028;¶
昨日出龍江今晨抵蕪湖順風滿帆幅過&KR0028;快須臾&KR0028;¶
吏責報税截江大聲呼舟子不敢前棙柁轉轆轤余咲謂¶
<pb:KR4f0044_SBCK_001-6a>¶
&KR0028;吏竒貨我則無聨吟三寸管壓浪百卷書船頭兩巾¶
箱船尾一酒壺此外更何物隨身長&KR0161;奴吏前不我信¶
倒篋傾筐籚棄&KR0162;無一可相顧仍睢盱買酒例索錢廻¶
身若責逋有貨官盡征無貨吏横誅有無兩不免何以¶
慰長途¶
　　　題余鴻客金陵覽古集¶
神傷叔寶髩初斑詩草年年手自刪莫問六朝興廢事¶
謝家名句有江山¶
　　　曉出荻港¶
鞍馬習人勞舟杭令人惰所苦風濤爭&KR0012;&KR0963;坐掀簸般¶
師喜出險拍手咲相賀輕生渉江湖&KR0225;維神力荷詰朝¶
<pb:KR4f0044_SBCK_001-6b>¶
風日美百里悠揚過雲峰石鬥竒天&KR0020;江浮大望窮樹¶
攢薺機靜魚趁柁琉璃千萬頃一葉&KR0039;不破倒影白日¶
深蛟龍鏡中臥江豚忽掉尾散作鱗箇箇豁然闢詩境¶
逺景開淡沲¶
　　　銅陵太白樓同韜荒兄作二首¶
不盡長江萬古流吳天&KR0537;廓&KR0029;&KR0012;舟疾風捲雨過山去¶
虹氣晴開百尺樓¶
我昔曾従夢見之精靈長接百篇詩豈知流落才無用¶
猶羨宮娥捧硯時¶
　　　遊兵營¶
苕苕&KR0204;衡湘屈蟠路如蛇江天風月夜往往聞清笳㝷¶
<pb:KR4f0044_SBCK_001-7a>¶
聲向曲岸燈光出蒹葭古哨聚遊兵汛地錯犬牙上下¶
十&KR0070;里塘廻互周遮警&KR0485;一舉烽夜行禁艑艖茅屋三¶
五間各自比建衙門前䕃垂柳屋後編籬笆恐爾本良¶
民賦歛逃科差居然長兒女戌乆還成家炎荒屬未寧¶
羽檄方紛拏惜哉好身手宴坐銷精華何當鉦鼓息再¶
見戸口加¶
　　　那刹磯弔黄忠節公¶
天道本好生無端殺機伏惻然遜國際罹此靖難酷天¶
下自一家諸臣義不辱侍中初出亡乞援向誰哭勢窮¶
繼以死初念固不欲漸漸那刹磯&KR0837;&KR0837;怒濤蹴嗚呼蒙¶
塟地乃在江魚腹賢哉翁夫人偷生不忍獨提㩦及二¶
<pb:KR4f0044_SBCK_001-7b>¶
女感激到婢僕舉家十三口同日死江曲眞難贖百身¶
竟用全九族當時故吏士過者不敢目藁塟同一墳(翁/夫)¶
(人及二女合葬/金陵塞洪橋北)招魂倘來復易名雖兩經(弘光南渡/改謚文貞)廟¶
貌未嚴肅我思鑄遺像鎭此千山麓貧賤復何言詩成¶
涙盈掬¶
　　　雨後渡攔江磯¶
片雨南來壓短&KR0963;廻看天北吐長虹風纔過處雲頭黑¶
霧忽消時日脚紅逺岸浮沈沙柳外危磯出没浪花中¶
扁舟一葉無根&KR0926;咲擲吾生付柁工¶
　　　小&KR0012;山¶
峨峨百里外烟鬟望歘矐峭颿兩日程始及抵山脚連¶
<pb:KR4f0044_SBCK_001-8a>¶
山亘兩岸千仭排垠堮不知渾沌來&KR0012;嶼孰開鑿初従¶
山背望上下勢相若兩崖忽中分老牛角紾昔向陰棲¶
鸕鷀石齒白磊硌其陽峰靣銳鵬噣髙卓卓青葱起美¶
䕃逺景翳林薄脊骨不貯土長根自蟠錯㫄觀&KR0029;崔嵬¶
遥勢借恢擴大哉造物竒咫尺形體各中腰神女祠紺¶
碧架飛閣藐焉氷雪姿玉貌坐端慤小雨夜歸梁晴雲¶
曉褰幕神威不在猛水怪自驚遻帖然率群醜俛首受¶
條約移舟試欲登&KR0421;險費斟酌&KR0717;肩郤歩立窘若被束¶
縛攀躋雖未成夜枕夢已噩起來攬帯坐波軟風力弱¶
圓月光吐吞蛟龍恐驚攫¶
　　　皖口¶
<pb:KR4f0044_SBCK_001-8b>¶
八卦依然列女墻一城斗大劃荆揚雨濃隔浦吳山盡¶
風澹空江楚水長官渡無人還繫艇客程有樹但垂楊¶
曾經百戰東南定鼓角殘兵又夕陽(殘兵鼓角夕陽中/明初髙季廸題安)¶
(慶城樓/詩語也)¶
　　　路灌溝阻風¶
行李先愁過吉陽&KR0841;苻何物尚披猖&KR0012;舟喜出兩&KR0028;阻¶
一雨能生三日涼紈扇雲皴山入&KR0030;蘆花風起客思鄉¶
柴桑舊事吾猶記咫尺翻嫌路渺茫¶
　　　過鄱陽湖口望大孤山次黄伐檀舊韻¶
江長如&KR0321;湖如襟廬山挈領髙&KR0706;崟大&KR0012;欲束湖口住¶
石脚下插三千㝷浪頭有時過㓕頂嘘吸倒影影亦沈¶
<pb:KR4f0044_SBCK_001-9a>¶
康郎彭郎兩不妬微歩但覺凌波深西江賈兒晚泊棹¶
東南月上明&KR0012;斟渚蘩汀芷近楚俗水味㳙㓗神居歆¶
群鷗飛盡亂鴉舞癭藤痩&KR0068;森成陰天青沙白獻濃翠¶
恍悅余目怡余心船頭擊汰船尾臥末疾不受風霾滛¶
馬當之險幸巳脫一壺珍重攜千金¶
　　　蘄州道中¶
設險慿全楚江防此地遷千家猶帯郭獨客偶停船天¶
濶星如墜江空月最先時危憂盗賊&KR0228;澹話當年¶
　　　漢口¶
巨鎭水陸衝彈丸壓楚境南行控巴蜀西去連鄢郢人¶
言紛五方商賈富兼并紛紛&KR0674;名藩一一旗號整駢駢¶
<pb:KR4f0044_SBCK_001-9b>¶
驢尾接得得馬蹄騁俜俜人摩肩蹙蹙豚縮頸群雞呌¶
咿喔巨犬力頑獷魚蝦鯹就岸藥料香過嶺黄蒲包官¶
鹽青箬籠苦茗東西水&KR0028;固上下樓閣逈市聲朝喧喧¶
烟色晝&KR0661;&KR0661;一氣十萬家焉能辨廬井兩江合流處相¶
峙足成&KR0166;舟車此輻輳翻覺城郭冷黄沙撲靣來却扇¶
不可屏稍喜漢江淸浣紗見人影¶
　　　漢陽晴川閣¶
巳失當年鸚鵡洲晴川髙閣刼&KR0069;㽞苦嫌過客多題壁¶
却咲神仙盡好樓(閣&KR0342;新創/方士書院)粉堵日斜浮鄂渚蒲帆風¶
&KR0485;下黄州山根一線分江漢不遣清流混濁流¶
　　　題王方喬齋壁¶
<pb:KR4f0044_SBCK_001-10a>¶
半捲湘簾不滿鈎大江檻外日東流碧空過盡千帆影¶
一榻臥看黄鶴樓¶
　　　安國寺東荷池上¶
蓮&KR0363;味美差同藕荷葉香清似勝花懊惱休陰無一樹¶
閉門長日坐僧家¶
　　　漢江舟夜¶
露宿風餐兩月餘入秋懷抱少應攄濃陰隔浦初疑霧¶
晚食投竿果得魚夏口帆來飛鳥外洞庭木落早涼初¶
楚天微雨瀟瀟夜漁火分光到檢書¶
　　　漢川道中紀所見¶
沙岸百尺髙水落岸容槁火雲蒸乆旱旭日秋杲杲田¶
<pb:KR4f0044_SBCK_001-10b>¶
家候雞鳴趂伴起最早放閒惜牛力飽食眠秋草不念¶
婦子疲提攜及襁褓桔橰逺灌田俯仰困機巧单衣汗¶
沾背滿靣塵不澡鑼皷懸柳陰兒童事擊考金燥革亦¶
乾愁聲振林杪土音帯蠻猺過客不盡曉勞歌有詶荅¶
各自相媚好豐荒&KR0028;天運轉瞬誰得保民愚亦可憐聊¶
用慰翁媪對之我抱慙饑驅空擾擾人言行路心擇食¶
苦不飽此意行巳堅毋爲亂懷抱¶
　　　渡百里湖¶
湖靣寛千頃湖流淺半篙逺帆如不動原樹競相髙歳¶
巳占秋旱民猶望雨膏涸鱗如可活吾敢畏波濤¶
　　　洪湖¶
<pb:KR4f0044_SBCK_001-11a>¶
漢江支流入洪口水勢舒緩地勢窪葑田中開畝千頃¶
緯經(去/聲)一一露渚牙殘荷尚擎欹仄葢紅蓼競吐殷鮮花¶
鷺鷥&KR0717;肩作人立意思閒暇窺魚蝦濵湖幾&KR0039;暮烟起¶
曬網者漁三五家海篺半閒蘆架屋黄篾十丈水占涯¶
春漲生時隨斷梗秋潦退後依平沙東西北南隨所向¶
泛泛何異鷗鳬駕老漁顧我咲相荅客行要自同棲苴¶
我聞此言發狂咲片席飛渡蒼蒼葭¶
　　　&KR0198;陽道中喜雨¶
一枕涼侵被朝來得晏眠江清&KR0053;潦後風勁掛帆前宿¶
雨纔如露秋雲不近天可能㳙滳意&KR0363;勃起枯田¶
　　　初入小河¶
<pb:KR4f0044_SBCK_001-11b>¶
魚米由來富楚郷入秋飽噉只㝷常如今米價偏騰貴¶
賤買河魚不忍嘗¶
　　　將至玊沙舟中述懷呈家季叔二首¶
村荒人少但寒雅夾岸蒹葭一道斜偶到不妨頻問俗¶
旣來何苦又思家愁經零露秋前草夢吐疎燈夜半花¶
抛却田園荒舊業并攜僮僕走天涯¶
勞苦官居巳六年人傳綠鬂改華顚眼明稍喜流亡復¶
城小曾蒙盗賊憐五斗粟容彭澤傲一厨酒愛歩兵賢¶
定知情話無窮在幾夜篝燈記不全¶
　　　玊沙即事二首¶
銀絲壓髻學盤頭少婦粧成不上樓客久語音通土俗¶
<pb:KR4f0044_SBCK_001-12a>¶
路長征戌阻炎州蘆中船去花揺雪柳外天&KR0672;月吐鈎¶
淨洗胭脂湖水闊荷陰閒淡自清秋(郭外胭脂湖/荷花絶盛)¶
絶少魚蝦入膳庖豚蹄隨意散塘㘭雞棲茅店鴉爭食¶
燕去蘧廬鼠嚙巢暗窟草深移蟋蟀晴絲露重綴蠨蛸¶
乍來寂莫荒江曲欲賦蕪城感&KR0099;交¶
　　　初得家書¶
九十日來郷夢斷三千里外客愁疎涼軒燈火清砧月¶
恼亂翻因一&KR0083;書¶
　　　與韜荒兄竟陵分手兄至荆州余徃監利&KR0417;㽞¶
　　　且一月矣作詩以&KR0009;¶
長江多蛟龍噓吸通潮汐兩人行結束惘惘將奚&KR0244;維¶
<pb:KR4f0044_SBCK_001-12b>¶
時夏苦旱千里火雲赤壓頭一扇&KR0963;炙背等煎廹而我¶
於其間狂吟快新&KR0023;兄詩工而遲顧我速以拙篇成必¶
傳示瑕纇互&KR0204;&KR0933;我賞兄不疑兄頷我蹙額丹砂百煉¶
金&KR0039;鐵隨手擲文従字怪發徃徃到擊節績學兄貫穿¶
懸河瀉胸膈陳言務掃蕩妙解生創闢文章竊願學下¶
語頗不擇兄爲啟其鑰竒正示體格經經而緯史較若¶
分黑白溯流止一源馳騁戒㫄&KR0169;有時雜游戯間亦事¶
愽奕枯棊&KR0083;畫局低手兩笨伯毫末勢必爭怒容毛髮¶
磔推枰起相訽衾枕紛狼藉幸未投諸淵俛首旋拾摭¶
㫄觀但移晷一笑意巳釋我飲僅半升兄傾可一石村¶
沽必盡量醉語有終夕舟子訝未聞家奴慣不嚇漢陽¶
<pb:KR4f0044_SBCK_001-13a>¶
半月住又復事行役竟陵暫分袂謂作浹旬隔余去向¶
玉沙兄行&KR0204;鶴澤萍蹤忽漂散踐約苦難責吾叔方南¶
征輸將任煩劇&KR0642;陵用兵地久滯佐籌畫西風吹客衣¶
稍欲換絺綌冷署啼寒螿庭柯響摵摵獨來閱中秋消¶
息斷咫尺豈如&KR0012;舟夜臥起同枕席正當盛壯時長駕¶
困短策依回投幕府此叚良可惜我年雖少兄本性奈¶
&KR0012;僻輪囷剰肝膽感憤腕徒搤妻孥敗人意兼顧終無¶
術鹵莽一出門何従&KR0312;游跡歸與須早計惆悵分飛翮¶
　　　従監利至荆州途中作¶
餘恨空傳割據還青天了了隔江山(對岸爲華/容諸山)人來小¶
雨初晴後秋在垂楊未老間望逺易成千里隔時危敢¶
<pb:KR4f0044_SBCK_001-13b>¶
愛一身閒荆州亦是従軍地怪得叅軍語帯蠻¶
　　　初至荆州韜兄出岳家口留别絶句見示和一¶
　　　首¶
竟陵小别無多日又向江陵把一樽此夕慿君談客况¶
已如三峽聽啼猿¶
　　　呈大中丞楊公二首¶
烏㸑要荒路幾千牙門小駐且江邉(時駐節/荆州)他年峴首¶
沈碑㑹不羡龍山落㡌筵千古英雄皆史冊一時形勝¶
又山川従今覽眺猶多暇只在披圖聚米前¶
樓船&KR0514;下擁旗旌絶勝&KR0411;貅十萬兵吳漢威名如敵國¶
魏公&KR0029;重抵長城䥫橋徼外先聲度銅柱天南赤手擎¶
<pb:KR4f0044_SBCK_001-14a>¶
若問封侯何事業征南原是一書生¶
　　　重陽後六日奉陪中丞公登龍山落㡌臺次原¶
　　　韻¶
逺上坡陁碧水灣蒼然平楚夕陽間可無好事傳新句¶
恰有佳名似故山(余所居在/龍山故云)霜氣銷來還綠樹狼烟起¶
處是烏蠻陪遊不少鄒従事此日風流媿再攀¶
　　　荆州與楊語可别¶
一身萬里逐南征八口村居累不輕入幕稍酬賔主分¶
勸餐眞見弟兄情雨淸江舘啼&KR0400;夢天濶砧鄉去雁程¶
莫怪従軍還作賦仲宣樓畔尚徴兵¶
　　　荆南秋盡野鶴群飛楊公有詩屬余並作¶
<pb:KR4f0044_SBCK_001-14b>¶
逺遊望滇黔萬里方汗漫中途得小憇朝爽快清盻野¶
鶴亦出遊聲聞自天半來従纎霓端倐過蘆花㟁紛紛¶
排雁陳一一作魚貫或前如導引後者敢奔竄成群似¶
得朋獨徃寧無伴感通在聲氣形影有聚散應防凡鳥¶
&KR0339;未怕弋者&KR0434;那將閒人目送汝入霄漢豈無好爵縻¶
乗軒方好戰當年羊叔子坐鎭示閒晏可憐烟霞姿曾¶
作耳目翫氋氃驅對客妙舞恥輕炫故澤今重來華表¶
如再見(荆南有鶴澤相傳/羊叔子飬鶴處)但令鎩&KR0031;&KR1452;警露報昏旦拾¶
粒仰稻&KR0413;野性恐不慣&KR0717;身托風馭毛骨庶可換我欲¶
従之游招手已難喚¶
　　　荆人田芝來年老好事所居城南隅瓦屋三楹¶
<pb:KR4f0044_SBCK_001-15a>¶
　　　小庭曲砌雜蒔花竹性喜蓄錦石貯以瓷盆清¶
　　　泉涵之因狀命名乞余分咏余以其名不雅不¶
　　　欲作詩重違其請賦一章以示意¶
風日媚冬暄行行歷郊陸登髙三百歩埤堄轉城曲墻¶
頭見鵲巢老樹出修竹叩門得小憇&KR0009;興抵巖谷白&KR0161;¶
揖相迎一咲情已屬小庭容旋馬闢徑故蟠伏插籬竹¶
架格對靣植花木隔簾霜氣淸老葉冬猶綠井然見位¶
置頗未嫌局促琴書了無塵几榻淨如浴清泉貯磁斗¶
浮靣不盈匊纍纍錦石圓紋理細可矚紛紛誇示客手¶
&KR0039;口品目寓形窮想像比喻借金玉余咲戲謂翁此事¶
取逺俗有生經䘮亂竒貨手翻覆錦繡拆麟鳳珠璣裂¶
<pb:KR4f0044_SBCK_001-15b>¶
奩軸君家茅堂淸枅栱無改築&KR0053;藏恃無恙彼好非此¶
蓄奈何清玩具反以穢名辱託名䘮其實石意恐不欲¶
何如兩相忘碌碌復碌碌¶
　　　初冬登南郡城樓¶
牢落城南賣餅家空傳形勝控三巴天寒落日千羣馬¶
葉盡疎林萬&KR0039;鴉沙市人來穿故壘渚宫烟&KR0661;動悲笳¶
纍纍新&KR0193;荒郊徧還有遺骸半未遮¶
　　　寒夜次潘岷源韵¶
一片西風作楚聲臥聞落葉打窗鳴不知十月江寒重¶
陟覺三更布被輕霜壓啼烏驚月上夜驕饑鼠闞燈明¶
還家夢繞江湖濶薄醉醒來句忽成¶
<pb:KR4f0044_SBCK_001-16a>¶
　　　雪後¶
繚墻茅屋閉孤城寒壓&KR1007;厨火未生連日窮陰疑有雨¶
五更微雪徑成晴坐銷短晷經檐影閒聽隣家壓酒聲¶
天意似催梅信早望鄉孤客最&KR0028;情¶
　　　荆州雜詩六首¶
要害西南最乾坤百戰餘&KR0012;城還矢石陳跡遂丘墟白¶
日吹笳外枯風落木初暫來戎馬地慙愧得安居¶
三戸亡秦䜟&KR0012;軍覆楚師難消終古恨常動後人思形¶
勝今何用英雄事必竒挑燈繙史傳渾似覆枯碁¶
中山存後&KR1192;失路亦依劉大局分三國深心借一州圖¶
王須得勢割據豈同&KR0311;滿眼俱豚犬應思孫仲謀¶
<pb:KR4f0044_SBCK_001-16b>¶
梁元仍舊鎭此地屢稱兵禍福慿方士干戈盡弟兄戎¶
衣臨講殿詩句到廵城世亂文何用君王乃好名¶
枇杷門外路䧏表是前驅建業無王氣湘東只覇圖占¶
星憂客位給札咲家奴秋草荒郊徧元陵問有無¶
南郡風流地雄藩轂乆推梨花前隊擁紅粉後車來馬¶
酒分麞飫狐裘逐兎回明明軍令在蜀道幾時開¶
　　　洪武銅砲歌¶
荆州城頭古銅砲洪武元年戉申造土花剝蝕鏽微生¶
首尾摚撐任顚倒憶時僞漢方縦橫虎視江東&KR0020;輕剽¶
旄鉞鄱陽一戰&KR0053;割耳淋漓行告廟荆湘&KR0204;顧入圖版¶
駕幸武昌懾苗獠遂令守土頒火噐何異分藩鎭險要¶
<pb:KR4f0044_SBCK_001-17a>¶
邪許聲中走百夫巨材作架牛皮冐二百餘年烽燧冷¶
講武承平背時好何來㓂賊忽披猖將士倉皇棄牙纛¶
可憐&KR1060;鞬等無用下策火攻恃騰趠底貢初曾致島&KR0421;¶
後來特賜紅&KR0421;號豈知將軍竟負國俯視焦原縦群盗¶
彼非吾産且勿論爾獨胡爲亦忘報萇弘碧血釁未足¶
鴟&KR0642;懸目&KR0228;無告嬴顛劉蹶誰惜之去者自悲來自咲¶
而今西南又轉戰形制雖存力難効我來見汝荆&KR0068;中¶
并與江山作慿弔金狄摩挲緫泪流有情爭忍長登眺¶
　　　荆州䕶國寺古鼎歌¶
臨淮王氣日盪摩東吳西漢兩燭蛾天教禹&KR0166;歸一統¶
掃蕩不再煩矰碆煌煌開基自建鄴豐沛大風時作歌¶
<pb:KR4f0044_SBCK_001-17b>¶
金枝玊葉出九塞帯礪錫誓如山河(名山藏分藩記遼/王植洪武二十五)¶
(年自䘙改封成祖靖/難後王自請移荆州)荆州要害古重鎭水合沱灃山岷¶
嶓親藩改封頒重噐汾陰寶氣移騰那遼宫北望四千¶
里輦致逺自清泥堝(&KR0537;東地名見/遼史本紀)吳牛回首喘甫定辟¶
易罔&KR0090;潛蛟鼉中容百石外菌蠢價重奚啻干鋗鍋白¶
日&KR0363;&KR0363;霱雲起清宵馤馤香烟和百餘年間封未絶嗣¶
王拱璧垂淚緺力營梵寺覬祈福丹碧插漢髙嵬峨棧¶
齴層級叠堦砌罘罳繪藻連重阿明珠百八綴瓔珞黄¶
金丈六&KR0724;韋䭾慿將此鼎配淸供位置端正平無頗千¶
林散花傳薝蔔七葉覆影依　欏居人空巷競頂禮一¶
日萬手爭摩挱年深餘&KR0243;溢精采斑駁靑綠紋成螺厥¶
<pb:KR4f0044_SBCK_001-18a>¶
初賜額號䕶國豈意國歩旋跌蹉西北忽傳盗群起轉¶
掠卬僰揺牂牁叢祠狐鳴妖廟火雄王雌覇紛么䯢公¶
然出陿入曠衍楚境㫄突其誰何鳬毛東浮蔽大海轅¶
塵南下驚纎蘿紅巾方見劇賊走白&KR2254;又報官軍過紅¶
蓮幕乏庾長史碧油幢引楊沙哥廟廷無人經略拙覆¶
餗折足遑知他北門吠犬失利苾南徼跕鳶悲伏波簡¶
書右方半塗改泮水左耳全欺訛中軍但思挺鹿豕列¶
陣孰肻領鸛鵝九州聚䥫鑄一字百金立木招群魔腰¶
間大弓肅肅羽掌上利劒霍霍磨濕梢積屍塡巨壑洗¶
城漂血生盤渦烏飛白頭竄帝子馬挾紅粉啼宮娥魯¶
藏大盗竊寶玉武庫烈熖燔琱戈玉魚晨穿赤蟻穴金¶
<pb:KR4f0044_SBCK_001-18b>¶
虎夜落毛蟲窠神焦&KR0017;爛逃后羿天驚石破愁皇媧王¶
坤驚聽或滲漏諾臯載紀従譏訶是時古鼎乃無恙疇¶
役丁甲來撝呵乾坤元黄蟻旋磨日月來徃龍騰梭爾¶
來一瞬四十載渚宫巳長油油禾昆明土&KR0069;識燒刼銅¶
仙泪雨&KR0053;&KR1172;沱城中故物僅㽞此坐閱人代成飛柯金¶
剛寶杵衞帝釋彫篆石碣&KR0251;頭陀殘僧近前爲&KR0204;&KR0039;詞¶
客好事空吟哦吁嗟兮滄桑變易等閒耳區區一物奚¶
足多¶
　　　渡荆江¶
虎渡廻船日又曛旌旗髙捲渡頭雲閒鷗意到忽飛去¶
斷雁聲多時一羣南入五溪江路盡西連三峽楚程分¶
<pb:KR4f0044_SBCK_001-19a>¶
亂離光景逄人問或有新詩當紀聞¶
　　　白楊堤晩泊¶
客行公安界榛莽遥刺天百里皆戰塲廢竈依頽垣豈¶
惟人踪滅鴉鵲俱髙鶱但聞水中鳬拍拍繞我船朝來¶
望灃陽稍稍見疎烟晚泊得墟落潬沙水洄沿天風鳴¶
枯楊衆鳥巢枝顛居民八九家其下自名村野火燒黄¶
茆痩牛皮僅存姻親兒女舎相對籬無樊我前揖老父¶
欵曲使盡言云自南北爭兵火六七年初來尚易支㪷¶
米換佰錢去秋忽苦旱榖價十倍前朝市有推移世業¶
誓不遷况聞江南北兵荒逺袤延逋逃等無地旅仆誰¶
哀憐我感此語眞欷歔泪流泉有生際仳&KR0867;朝夕計孰¶
<pb:KR4f0044_SBCK_001-19b>¶
全悠悠逐徒御即事思田園¶
　　　公安道中¶
折㦸沈沙極望中勿論猿鶴與沙蟲一江路阻城猶在¶
萬竈&KR0069;飛壁已空便有閒情論戰伐誰能按壘識英雄¶
分明世事如償愽細雨殘燈局就終¶
　　　過龍陽縣¶
李衡洲畔水潭潭生計漂流最不堪抛却故園三百樹¶
來嘗霜橘洞庭南¶
　　　晚泊安郷縣六韵¶
布帆衝雪到小泊記荒程沙岸冬收潦湖光晚放晴百¶
家成小聚一縣得虛名路險行吟客天驕跋扈兵廢池¶
<pb:KR4f0044_SBCK_001-20a>¶
猶帯樹殘壘竟無城不到干戈地誰知荆&KR0068;生¶
　　　渡洞庭湖四十韵¶
一氣吞全楚孤舟望不窮兩儀浮澹沲萬&KR0090;入鴻濛氷¶
雪凝壺淨烟霞拂鏡融恍疑天四合長見日當中散作¶
魚鱗去虛慿鳥道通洪流年莫紀開坼力何雄險蓄波¶
濤勢陰防霧雨雺落帆分向背瞻斗辨西東皛皛趨靈¶
域泱泱表大風回車辭崦嵫仗劔&KR0029;崆峒絶境何由逹¶
狂飈偶一逢未成&KR0016;赤鯉&KR0514;欲駕晴虹空曠曾張樂軒轅¶
想馭空鸞雛嬌嶰竹鳳咮引荆桐去約西王母行邀東¶
海童舞幽濳百怪恊律奏群工貝闕清於玊氷簾暖似¶
烘人閒常屬耳天外或呼嵩沈璧摛辭壯燔柴望祀豐¶
<pb:KR4f0044_SBCK_001-20b>¶
居然馮嶽瀆渺矣托神叢河伯憂方大蚩尤禍忽終長¶
鯨摧爪甲封豕殪豝豵不分驅秦鹿終成失楚弓紛紜¶
吹野馬變化到沙蟲貪說含珠睡乖従割耳聾蛟涎腥¶
蚌窟魚目闖龍宮往往狼爭肉紛紛雉離罿崩沙埋鎖¶
杙壞板拆艨艟短景西南䧟浮氛宇宙充客行愁&KR0261;&KR0261;¶
事徃惜匆匆飄泊今無地吁嗟一&KR0029;&KR0963;向來拘眺聽渾¶
似出樊籠弔古夫何及傷時又不同九疑荒率&KR0204;七澤¶
蕩明瞳易觸蒼茫句難消塊壘衷非才慙擊檝有識咲¶
従戎不作沾泥絮翻隨别蒂&KR0363;文詞新&KR0030;虎爪跡舊飛¶
鴻壯志銷穨俗流年撫薄躬中流發長嘯誰負濟川功¶
　　　臘梅和中丞公韵¶
<pb:KR4f0044_SBCK_001-21a>¶
一枝開異域獨秀殿群芳梔額黄&KR0264;暈檀心&KR0097;作香折¶
應傷歳暮力欲挽春陽待共梅花咲先期耐雪霜¶
　　　武陵除夕¶
嶺徼溪山&KR0204;後期楚天風物莾參差江船雨閙羮魚市¶
岸柳波柔飲馬池俗陋初逃兵火厄年荒眞覺酒醪糜¶
春光已作先庚報試看燈花爛熳時¶
敬業堂詩集卷一¶
<pb:KR4f0044_SBCK_001-21b>¶
