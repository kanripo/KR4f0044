# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:16.602272
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB04n0273-036敬業堂詩集-卷第三十六.
<pb:KR4f0044_SBCK_036-1a>¶
敬業堂詩集卷三十六¶
　　　　　　　　　海寧　查愼行　悔餘¶
　道院集(起戊子五月/終十二月)¶
　　余自甲申以後僦居城南道院者三年今春寓直¶
　　西郊五月　駕幸山莊避暑余仍回舊寓時同年¶
　　賀集洲沈岱瞻及家弟東亭俱需次入都樂&KR0070;晨¶
　　夕遂定居焉安知後人不&KR0204;此爲浙西道院乎¶
　　　重寓城南道院¶
壞壁㽞題在重來直似歸野鷗終自逺(舊來積水潭鷗/騖成群今水涸)¶
(無復/至者)巢燕復相依獨樹風吹𢚩叢葵雨打稀避炎宜塏¶
爽作計未全非¶
<pb:KR4f0044_SBCK_036-1b>¶
　　　叠前韻與同年賀集洲沈岱瞻家東亭時三子¶
　　　皆同寓¶
曲尺移牀臥分曹賭墅歸浮踪雖泛泛鄉語自依依到¶
眼靑山近梳頭白髮稀杜門深自念五十九年非(東坡/云定)¶
(居之後社門燒香深念五十九/年之非余今年恰五十九故云)¶
　　　小憇一莖菴與靜章上人¶
槐影落空庭晝長鳥聲樂我來叩門入濃綠淨如濯禪¶
牀聊閉目非夢亦非覺微涼何處生風動袈裟角¶
　　　&KR0009;祝竹垞先生八十壽二首¶
當代龍門望不輕得官何必盡公卿風淸李泌神仙骨¶
帝錫張華愽物名(研經愽物/御書/賜先生匾額也)茗椀登堂無俗客¶
<pb:KR4f0044_SBCK_036-2a>¶
籃輿扶路有門生蟫魚不蝕長生字老閱巾箱眼倍明¶
自返初衣不記春十年鳩杖又隨身百分盞滿休辭醉¶
萬卷書多轉益貧荻火烹鮮鱸氣味松風吹長鶴精神¶
翛然出處行藏外要是江東第一人¶
　　　趙价人乞東籬詩戲贈¶
君不識陶公而乃號東籬君又未識我來乞東籬詩我¶
雖未識君尚幸生同時陶生千載上知我與君誰譬如¶
夢中人此夢非彼知形開神或合閉目若見之孰謂淵¶
明心與君不相期我詩豈妄作成此一叚竒¶
　　　題同年詹允繩小照二首¶
射策成名已有餘百城髙擁意何如石田佳句堪移贈¶
<pb:KR4f0044_SBCK_036-2b>¶
更讀人間未見書¶
萬卷傳家手澤新五經腹笥目紛綸也應留取餘光在¶
分乞(去/聲)然糠鑿壁人¶
　　　秀野草堂圖歌次顧十一俠君原韵(王𪋤臺仿/董文敏盧)¶
(鴻草堂筆意/朱竹垞有記)¶
某樹某水與某丘曠懷往往消百憂無端弓旌被繮鎖¶
坐對塵&KR0381;生牢愁盧鴻草堂圖閱世已千載十志並流¶
傳其人儼如在問誰好事供瀟洒毋乃眞迹㽞王宰華¶
亭最晚出橅本發精采今之妙手繼者誰摩詰前身應¶
𦘕師丹靑一變粉墨骨寫向尺幅尤雄竒云是吳中小¶
秀野何斯佳境移於斯堂中主人顧十一結客論文兩¶
<pb:KR4f0044_SBCK_036-3a>¶
豪逸百家汎濫流溯源萬口喧傳名副實我是當年入¶
座人淋漓衫袖棃花春愛其披豁氣誼真丰格仿彿餘¶
先民宴衎之樂非絲竹水色烟光八窗綠半酣䬃沓風¶
雨來歕玉跳珠三百斛(辛巳初夏大雨中過秀/野草堂坐客皆盡醉)鐵崖老¶
矣阿瑛貧空巷閒抛薜蘿屋可憐相見鳳城西僦舎還¶
同燕子棲猶能折柬致朋舊局促肻放詩名低我詩胡¶
足道依様葫蘆畫中藁惟君癖嗜之擘&KR0083;含毫共研討¶
留題慣恼𪋤臺翁作記深慙竹垞老吁嗟乎神仙富貴¶
孰有無黙存豈必皆淸都夢中五岳巾箱圖君歸來兮¶
挾我俱以神爲馬蘧爲廬一息十反良可娛賃舂齷齪¶
難久居乃獨憐君屋上烏¶
<pb:KR4f0044_SBCK_036-3b>¶
　　　椿樹草堂月下分韵得侵字(銷夏第/一集)¶
草堂無樹月無陰但覺風生露氣侵跌宕久嗟良㑹少¶
疎狂終託故交深閒消長夏宜甘酒老𠊓淸光耐苦吟¶
従此京華比河朔壚邊知費幾招㝷¶
　　　初伏日集張天門前軰寓齋暑甚晚雨微涼¶
流金已是報初庚誰耐銅街褦襶行伏日人歸東閣早¶
條氷銜署一堂淸風能却扇炎何有雨解催詩晚竟成¶
買得荷花兼買葉碧筒留待夜深傾¶
　　　曉仙謡效溫飛卿體¶
赬霞照夕騰香氛丹樓絳闕五采文蟾蜍流銀兎噴玉¶
澹作淺碧魚鱗雲西池宴罷瑠璃淨杯靣團團墮圓鏡¶
<pb:KR4f0044_SBCK_036-4a>¶
露警花宫酒乍醒𬗋文早奏馳名姓天雞振翰來剛風¶
俛聽萬戸膠膠同九州大夢呼未覺海底忽躍踆烏紅¶
龕鬖絳節凌虚去隱隱笙璈動初曙一鶴髙飛何處㝷¶
羣仙只在朝眞路¶
　　　天門席上分賦宣窑盤中果物余得文官果限¶
　　　官字¶
甲拆終難透勾尖幸自完直同蘆笋淡不比柘漿寒細¶
剖分甘癭同登秘色盤文名差底用一笑顧園官¶
　　　長林豐草吾廬圖爲林鹿原賦(銷夏第二集)¶
鹿原名字天下聞鹿原非鹿乃龍文雄姿壯不受覊鞅¶
蹴踏徃徃空其群世家嗜好通八分楷法偶橅王右軍¶
<pb:KR4f0044_SBCK_036-4b>¶
一目之羅魏舒射此事胡足以盡君然而受　知徑以¶
此遂釋塵&KR0260;干靑雲日星煌煌懸　御製目眩㫄觀敢¶
偷睨居然給札給隃縻染翰朝朝得瞻睇天生本性終¶
難奪疏越么絃發孤&KR0855;爲言吾自愛吾廬豐草長林海¶
南澨問君結廬曾否成向人&KR0204;圖先署名譬如𩦸騄負¶
轅軛心縦欲往歸無程老夫曩客三山𪋤正值山頭荔¶
支熟汝兄(謂同/人)導我入西禪氷瀉銀盆香剖玉而今道¶
逺歎莫致𦘕餅寧堪飽饞腹不如棄置兩忘情且免&KR0016;¶
驢度三伏珊瑚作鞭金絡頭幾時穩放華陽牛林深可¶
投草可臥此𦘕便是逍遥遊¶
　　　李簣齋招集聖安寺納凉得火字(銷夏第三集)¶
<pb:KR4f0044_SBCK_036-5a>¶
百蟲之長人爲臝熱屬欲逃無計可况當九陌鬰蒸天¶
萬甑烟騰塵堀堁連晨喜赴逺坊招似翼辭笯鏃隨笴¶
聖安寺古洵幽寂湖柳村荒尤僻左主人未到但居僧¶
衆客後來先揖我(是早余/最先到)初除鼠跡布禪榻旋掃蛛窠¶
開殿鎖槐榆蒼翠滳苔磚&KR0017;佛靑紅塡粉垜黄金鑄橘¶
南曦歛空穴來聲土&KR0809;哆須臾雜沓履綦集餖飣駢羅¶
肴核夥臨淄揮汗河朔豪物外無炎安用躱平生曽授¶
楞嚴偈欲賦蘭臺愁炙輠一官渉世馬加銜千緒縈身¶
𧖟自褁動揺煖觸互起滅煩恼淸凉逓吹&KR0619;稍知氷釋¶
還成水不道風生却従火悟來性火本眞空透過風輪¶
乃初果(以上六句皆本/首楞嚴經語)何人可語淸淨退(宋劉凝之有/清淨退菴朱)¶
<pb:KR4f0044_SBCK_036-5b>¶
(子爲/作記)此地差堪盤礴祼偶因趁伴作良遊依舊觀心同¶
宴坐自然熱毒無罅入更怕虚空有堆埵好音到耳微¶
雨來淸景回頭夕陽墮明朝俛仰便陳迹閒處知經幾¶
喧㰤野人好凉兼好靜夙畏浮名今亦頗打鐘掃地結¶
願存(樊南甲藁序云惟願打/鐘掃地爲淸凉山行者)莫遣新詩浪傳播¶
　　　陳月瀧太常蘭竹草蟲𦘕二首¶
離披九畹雨垂葉夭矯半庭風戞竿知是誰家舊籬落¶
却煩秃筆寫荒寒¶
蛺蝶蜻蜓盡作團幽人措意非無端春蘭作花危石底¶
痩棘髙於秋竹竿¶
　　　白沙翠竹石江圖爲吉水宗伯李公賦(即用題/中六字)¶
<pb:KR4f0044_SBCK_036-6a>¶
(爲/韵)¶
展卷復長吟𩀱淸到心跡秋風何處來滿眼江湖白¶
我公似康樂在家久忘家盤陀一片石坐閱恒河沙¶
巖廊四十年夙昔靑霞志興到一回頭郷山渺空翠¶
一寸二寸魚三竿五竿竹何必記平泉寓庭幽事足¶
靄靄林表雲鑿鑿波底石獨抱万里心卷舒不盈尺¶
過客尚留句愛兹山水&KR0022;天生好圖畫應屬李文江¶
　　　分咏京師古蹟得貫休𦘕應夢羅漢像(銷夏第/四集)¶
五千五百阿羅漢出世生天登彼岸其中尊者十八賢¶
龍𧰼騰空來震旦白描晩入龍眠畫魔嬈紛拏雜眞贗¶
豈知逺出百年前巨幅流傳磨不爛翔麟供奉(貫休入/蜀賜𬗋)¶
<pb:KR4f0044_SBCK_036-6b>¶
(爲翔麟殿/內供奉)浮屠人詩才繪事兩絶倫自言夢與應眞遇¶
覺來肖貌兼傳神心追手橅一揮就少緩則逝將失眞¶
豐頥槁項多變相喜者含笑怒者瞋蓮藏已登禪月集¶
(貫休詩二十卷名/禪月集刻入大藏)此圖淪落偏風塵老僧古寺深埋照¶
異物將歸有先兆當時畫本夢中成此夕蘧然神復告¶
明朝有力負而趨卷軸儼隨飛錫到或疑十八缺其二¶
恐與李圖均&KR0013;盗(相傳明因寺中舊有李伯時𦘕渡海/尊者圖不知何年爲人賺去存者贗)¶
(本而僧/不知也)巧偷豪奪孰有無古往今來夢一覺(去/聲)嗟嗟神¶
物難久貯莫逐靑蚨便飛去君不見虎溪橋畔廬山路¶
羅漢曾爲押綱具(用曹翰下/江州事)¶
　　　雨中蔣靑棠孝廉邀集城南張園用南字¶
<pb:KR4f0044_SBCK_036-7a>¶
竹梧花藥勢相參門徑依稀到尚諳重與㝷幽同野外¶
早曾聮句向城南亭臺易主名猶昔風雨㽞人晚更酣¶
二十五年眞一夢白頭揺落感江潭(甲子秋與姜西&KR0538;/魏水村惠研溪軰)¶
(十七人飲酒賦詩於此/尔來園亭凡三易主矣)¶
　　　夏日咏物分得靑奴¶
織作交加翠㽞筠發冷光卷舒隨笛簟瑩滑稱藤床比¶
扇三秋棄如童五尺長玲瓏須㑹取即事有炎凉¶
　　　次韵荅周漁璜前軰見&KR0009;¶
結習多生未易&KR0162;得公投句喜跫然逺山擁髻潭如鏡¶
秋水平階屋似船已外形骸猶有夢不離文字豈能禪¶
(來詩云詩人/垂老例𠫵禪)秪應借佛論詩境何法真超色界天(時以/拙稿)¶
<pb:KR4f0044_SBCK_036-7b>¶
(就正于/先生)¶
　　　以&KR0097;漬鮮荔枝二枚分餉漁璜前軰蒙示絶句¶
　　　二章次韵戲荅¶
従知物以少爲貴兩首詩酬兩荔枝焉得嶺南三百顆¶
愽君一顆一篇詩¶
重馬馳來幾&KR0016;塵開奩分餉孰如新老饕舌在終能辨¶
風味依稀似故人¶
　　　立秋日陳南𪋤都諫招集挂雲書屋¶
老樹蒼藤捲幔秋㫄添籬落綴牽牛鄰沽滿眼分淸濁¶
諫&KR0083;開箱給唱酬小榻迎凉仍北嚮斜陽如火又西流¶
誰能不領園林趣每到君家愛少㽞¶
<pb:KR4f0044_SBCK_036-8a>¶
　　　&KR0716;山讀書圖歌爲南𪋤都諫賦(九言/古體)¶
我昔嘗吟太白廬山謡亦嘗身到九叠屏風㘭谷簾瀑¶
布倒挂幾万丈五老峰勢競出爭嵺&KR1895;一笻兩屐十歩¶
八九顧東西南北上下同猿㺜太白書堂不知在何許¶
樵翁指㸃此地雲松巢披榛取徑晚入靑蓮谷道㫄石¶
刻大字深而䫜三尊銅佛塵昏儼泥塑半截苔碣對坼¶
如坤爻多年老鼠化作白蝙蝠飛攫鶴卵占斷長林梢¶
爾時曾作世出世間想曷不於此翦&KR0068;編&KR0382;茅故人相¶
招頭白早歸去誤落塵網乃被移文嘲黄門先生今之¶
嗜古者展卷彷彿以&KR0238;來投膠風埃骯&KR1507;衮衮胡足道¶
直引謪仙居士爲神交當時手持玉尺徃校士剖析白¶
<pb:KR4f0044_SBCK_036-8b>¶
黑銖絫疇能淆眼中了了忽現雲霧窟匡廬靣目踴躍¶
隨鞭鞘還朝改官載離七寒暑百四十寺鐘皷猶鏗&KR0251;¶
命工寫圖聊寓瀟洒意遭逄　聖主牙笏那得抛羽皇¶
新銘都付夢遊境興雖勇往跡繫烟中匏棲賢拾遺讀¶
書舊曾隱公擇山房萬卷亦手抄兹山圖記流傳代不¶
乏但恐再徃之計成浮泡淸泉白石有約倘勿負君其¶
少緩容我爲鳴髇(陳曾典江西郷試故/有玉尺校士之句)¶
　　　分咏詩人居址得東坡(迎凉第五集)¶
東坡本屬宜賔郡桃李陰従郡圃收前軰風流傳白老¶
後來名勝擅黄州(白樂天爲忠州刺史於郡圃東坡手/種桃李往往見於詩句蘇公自謂出)¶
(處老少粗似樂天東坡之/號實本扵白非偶合也)平生得力在憂患此地何心¶
<pb:KR4f0044_SBCK_036-9a>¶
繫去㽞大似髙鴻向寥廓雪泥&KR0204;爪記曾否¶
　　　牛鳴𩀱村棹歌爲郭于宫賦四首¶
水淺沙平閣短&KR0963;西陂東埭徃來通綠簑影裏跨牛渡¶
閒殺兩樵南北風¶
烟光霧氣不曾乾人與眠鷗共一灘湖似貫珠舩似蚌¶
酒如碧玉蟹如盤¶
見說江南水拍天而今江北占豐年自來葑塞湖邊住¶
黄犢生兒愛種田¶
小墢新開未起租四圍一色萬梢蘆紅薑𬗋芋村村熟¶
不怕人間有冦鳬¶
　　　七月十四夜寓樓對月¶
<pb:KR4f0044_SBCK_036-9b>¶
此地殊空濶髙樓更上層天孤一輪月星散萬家燈稍¶
覺浮塵歛俄看濁水澂夜凉人不𥧌好景惜慿陵¶
　　　題恬菴上人匡廬訪道圖二首¶
惠逺與少文前生定同社可惜愛山人今非住山者¶
五老雲松頂初登不道難近來無脚力只愛畫中看(壬/申)¶
(秋余遊廬山曽上五/老峯觀海綿故云)¶
　　　七月十五夜陳六謙過寓庭月下小飲(時六謙/將出守)¶
(南/安)¶
十頃空潭半貯泥秋蓮晴湧綠頗&KR0058;(是夕積水/潭放河燈)城空皷¶
角聲初動月出樓臺勢盡低佳夕一歡成邂逅故交垂¶
老惜分㩦燕堂酒熟梅花發莫忘淸遊&KR0024;舊題(六謙黔/中徃返)¶
<pb:KR4f0044_SBCK_036-10a>¶
(詩無見及者/故戲督之)¶
　　　題史耕岩前軰溧陽溪山圖即次原韻四首¶
良常東下路斜斜小堨平橋接兩涯夢聽雷平池畔雨¶
覺來滿崦是桃花(桃花崦見顧况/詩句曲勝地也)¶
栽桑種稻互回連柳色&KR0016;牛浦浦烟碧水繞田田繞郭¶
村翁不識縣門前¶
官情澹與昔賢同聊寫歸心&KR0009;雨濛此叚風期難擬似¶
王家輞口謝東中¶
洮湖如鏡照人明雲霧翻従展卷生欲借公詩論米畫¶
筆端風雨勢縦横(米元章舊有溧陽/溪山圖故云尔)¶
　　　題邵甘來滙水村居圖¶
<pb:KR4f0044_SBCK_036-10b>¶
修篁出屋柳㳂隄牛放前灘鴨後溪吹得讀書聲過耳¶
釣絲風色板橋西¶
　　　初遊城南陶然亭¶
望逺村東緩轡遊(余寓居道院在望逺/村東去亭纔二里)忽従飲馬得淸¶
流黄塵烏㡌抽身晚白露蒼葭洗眼秋風&KR0367;萬梢鋪井¶
底日斜𩀱鷺起城頭誰憐一泒蕭蕭意我是江湖未泊¶
舟¶
　　　種藤歌爲周桐埜前軰賦(迎凉第六集)¶
吾聞管子云十年計樹木稍欲望成陰寧須校遲速君¶
言美蔭貴目前疇能欝欝待十年兩株柔木手交植意¶
取引架遮炎天插竹扶持工乍畢竛&KR4207;未騁龍蛇質綠¶
<pb:KR4f0044_SBCK_036-11a>¶
痕&KR0456;作薜荔墻不與先生障西日盆池𣂏水置廣庭細¶
鱗戢戢多于萍碧天倒影落萬丈夜久却涵三五星此¶
間露坐差不惡翻怕團團葉垂幕放梢何日過隣家留¶
待春風看瓔珞(家德尹&KR0243;木兩弟先後/僦居皆與先生比隣)¶
　　　德尹請假出都志别八首¶
去年夏旱今年水八口窮郷那免饑我坐欲歸歸未得¶
得歸何忍阻君歸¶
植檜移松已兩年家書頻&KR0009;問西阡洛陽二頃談何易¶
稍喜躬耕有墓田¶
&KR0138;報歸期想候門夢中燈火荻花村天教此老桑榆暖¶
六十攜兒似抱孫¶
<pb:KR4f0044_SBCK_036-11b>¶
舊巢架搆鳩雖拙老樹婆娑蠧已除樊圃早垂黄橘柚¶
開池先飬白芙渠¶
涉脚迷途幸未遥六年官簿咲同寮輸他勇退能過我¶
多賦山居少在朝(弟自癸未秋假歸丁亥/冬還朝今又以病告)¶
乞官無復歩兵厨米價新來貴比珠慙愧臨行留薄俸¶
折支能博酒囊無(宋時檢校官折支例得退酒袋東坡/詩有猶費官家壓酒囊之句時俸米)¶
(方議改折/故及之)¶
消夏迎凉紀歲華(自五月以來同人爲消/夏迎凉之㑹㑹必分題)離筵忽漫對¶
黄花一尊勸汝重陽酒若箇登髙不憶家¶
一菴猶欠結茅資竹本花栽要及時煩&KR0009;兒曹無别語¶
爲余勤&KR0024;舊柴籬¶
<pb:KR4f0044_SBCK_036-12a>¶
　　　孫觀河無隱室乞題詩¶
丈室初従月地分木樨開後又逢君香風自滿三千界¶
鼻孔撩天幾箇聞¶
　　　座主相國澤州公有别墅在西苑㫄政事之暇¶
　　　間一憇焉因取唐人郎士元詩意名曰半日村¶
　　　髙咏成篇命余繼和恭賦一章時長至前二日¶
頻傳騶唱出閒坊沙路西連𬗋界牆一室凝香回暖律¶
萬峰銜雪冷斜陽圖開别墅原同謝詩取佳名亦愛唐¶
㑹得先生蕭洒意寸陰還較小年長¶
　　　𬗋滄同年出示百聲詩凡天壌間有聲之物無¶
　　　不入其牢籠和之不勝和也冬至日獨直西苑¶
<pb:KR4f0044_SBCK_036-12b>¶
　　　心有所㑹偶拈四題兼寄靈隱諦輝髙旻湘雨¶
　　　兩禪師亦屬並和¶
梵天一晌泬寥開誰激華鯨怒吼雷日落空林無客到¶
烟藏逺刹有風來三生同聽人何在半夜孤眠夢忽回¶
一百八聲&KR0251;不斷苦教積刼墮輪廽(鐘聲)¶
範金琢玉記同編古製難従磬氏傳小雨泠泠晨洒竹¶
孤燈裊裊夜浮烟軍持老衲腰同折香積空厨室並懸¶
最憶山堂秋講罷一聲淸徹似巴蟬(磬聲白樂天詩/巴蝉聲似磬)¶
緣木求魚又一竒巧將法器付雕師空虛自與&KR0251;鏗應¶
緩𢚩都於梵唄宜響入松濤疑掉尾枯逃世網賴犍椎¶
慿誰悟徹前塵事身是他山啄木枝(木魚聲)¶
<pb:KR4f0044_SBCK_036-13a>¶
三灾驀過晝沈沈窣堵波髙蘭若深已向池中懸倒影¶
又従天半落淸音石如解聽無生話風豈能揺久定心¶
若問此聲何起滅本來無縫杳難㝷(塔鈴聲)¶
　　　冬夜集濳齋分韵¶
我愛陳學士古歡金石諧在躍不忘濳而以顔其齋寓¶
直少閒暇暫歸召朋儕設鱠當嚴冬迨兹風日佳素心¶
五六軰歩屧相與偕君家門庭髙俗子無由階相公聞¶
且喜初筵示模楷獸炭紅麒麟地爐宿燄埋分題命觴¶
咏(是日相國命/題衆各拈韵)合座忘形骸盆梅初著花行列如人排¶
疎影落杯底淸香入竒懷五言率未成壹醉衆已皆頭¶
盤雜拇陣錄事主所差錢(絅菴)劉(若干)興頗豪顧(俠君)¶
<pb:KR4f0044_SBCK_036-13b>¶
繆(湘芷)量靡涯陳子(世南)氣稍怯罰籌宻於靫臥罋玉¶
頽山浮蛆碧傾淮余惟兀然坐幸免出而哇客散二屨¶
留(是夕余與絅/菴留宿齋中)連床聽膠喈明朝寒栗烈雪花㸃銅街¶
詩成従馬上醉眼還重揩¶
　　　冬夜讀亡友錢木菴詩中有咏塵咏影二首嘆¶
　　　其學道有得追和原韵¶
果否蓬萊海底生本來無質自然輕狂能眯目虚空暗¶
細解窺窗穴𨻶明羊角團團多借勢馬頭滚滚似趨名¶
泥融雨浥終難盡那得乾坤一掃淸(右咏塵)¶
寓形宇内豈惟人幻出無端現在因我覺官骸多是假¶
汝依水月詎爲眞隨身只怪趍難避靣壁誰知坐轉親¶
<pb:KR4f0044_SBCK_036-14a>¶
吹却油燈何處覓佛光中現舜多神(右咏影)¶
　　　十二月初五夜夢一僧叩門乞詩夢中了了作¶
　　　四言八句覺而錄之¶
有目斯翳有耳則鳴人方擾擾竅聰穴明空即是色寂¶
于何聲混沌不鑿以全其生¶
　　　謝院長餉白魚牛尾貍¶
樵山擘水致珍羞陋巷&KR0251;門荷見投細刴銀絲防骨鯁¶
爛蒸玉靣惜膏油酒嘗𩀱榼鮮同擊(周紫芝詩買魚配/酒爲君嘗蘇詩酒)¶
(淺欣嘗/牛尾貍)糟壓三冬膩欲流(東坡詩長羡淮魚壓楚糟子/由玉靣貍詩壓入糟盎膩欲)¶
(流)自分生平藜莧腹得兼二者更何求¶
　　　院長叠前韵見貽追憶十六年前唐東江與余¶
<pb:KR4f0044_SBCK_036-14b>¶
　　　晨夕唱酬事再叠韵奉荅¶
憶昨狂吟不自羞瓊瑶屢報木𤓰投名園擘&KR0083;移朱舫¶
綺陌廻鞭避碧油花下淸尊殊跌宕雪中白戰也風流¶
唐衢去後交遊冷忍聽嚶鳴出谷求¶
　　　次日復惠黄柑氷鮮兼來索詩再賦二首¶
登柈磊落皆三寸照眼輝煌得八枚羅帕分甘先令節¶
碧香留賦待新醅漸回氷齒瓊漿暖試奏霜刀綠霧開¶
便與魏橙同給客拜嘉眞自永嘉來(橘譜出永嘉/者爲眞柑)¶
風味依稀似鱠殘侯鯖一月貴長安豐肌弱骨和羮美¶
雪片氷花入座寒欲報巳無靑玉案盛來兼乏水晶盤¶
連朝小試烹鮮手只累先生減食单¶
<pb:KR4f0044_SBCK_036-15a>¶
　　　鑿氷詞¶
朔風兮夜號百川兮晨凍射白日兮冷光柔變剛兮石¶
無縫千夫杵兮聲冲冲&KR1154;然解兮塊斯融天倒窺兮尋¶
丈下歸無極兮馮夷之宮吁嗟乎氷堅可藏兮従爾鑿¶
亦旣臨深兮其毋履薄¶
　　　次韻荅李秦川¶
衰年注蟲魚如蠧蝕書史迂疎衆所易末契得之子扣¶
門晨有投藻句霞散綺師承得前軰出語究終始子生¶
本名家抗志矯波靡昨來應秋賦名溢人口耳展足抱¶
未攄挽頽力堪仔詩才尤秀拔氣壓侯叔&KR1629;當今大雅¶
宗四海歸繡水一老(謂竹垞/先生)導其源揚瀾賴多士新倪¶
<pb:KR4f0044_SBCK_036-15b>¶
擢苕頴舊調削軟美味道庶在兹詞章寧小技君看鳴¶
陰鶴豈有寡和理餘風&KR0013;東南矧廼桑與梓老人愼許¶
可僂&KR0204;故無幾往往爲余言後來惟一李余雖分拙劣¶
夙好附群紀來篇等括張機觸難自止殘冬互酬荅塵¶
芥何足洗¶
　　　題劉若千前軰夜雨對床圖小照¶
我恨不如遵渚雁行列羣群飛不斷又恨不如同隊魚¶
朝朝在藻還依蒲可憐兄弟如相避萍梗沈浮劇兒戲¶
壯年作客晩筮仕投老茫無歸宿地偶然風雨一連床¶
僮僕㫄觀詫竒事平生怕讀潁濵詩中有傷心幾行泪¶
𨵿中二劉今二蘇才名䆠跡雨不孤有生聚散誰免得¶
<pb:KR4f0044_SBCK_036-16a>¶
看取對床聽雨圖長公秀骨仙之臞次公白晳豐而&KR0254;¶
題詩尚爾感顦顇令我展卷増嗟吁𨵿河南距四千里¶
正坐一官爲累耳不見伯淮季江屢詔徴不起肻以元¶
纁易布&KR0013;¶
　　　送勞介巖副憲歸里(十二月/十五日)¶
老伏靑蒲振直聲氷霜凛冽歲崢嶸風波孰與批鱗險¶
華衮何如拜杖榮九死人皆危此舉一歸天特厚餘生¶
猶憐不及商山老鴻鵠飛時羽翼成¶
敬業堂詩集卷三十六¶
<pb:KR4f0044_SBCK_036-16b>¶
<pb:KR4f0044_SBCK_036-16b>¶
# SB1_1731-156.png
