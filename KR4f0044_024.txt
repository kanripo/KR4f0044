# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:16.037515
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0273-024敬業堂詩集-卷第二十四.
<pb:KR4f0044_SBCK_024-1a>¶
敬業堂詩集卷二十四¶
　　　　　　　　　海寧查　愼行　悔餘¶
　賓雲集(戊寅/四月)¶
　　春來旣以近游名集是夏復偕竹垞先生作閩南¶
　　之行淵明所謂饑來驅我也往反五閲月共得詩¶
　　若干首唱酬者居其半𨤲爲三集曰賓雲者紀遊¶
　　武&KR0212;也曰炎天氷雪者取諸噉荔也而以垂槖終¶
　　焉中間聨句數章竹垞已𠜇入曝書亭集兹不復¶
　　删義取各見存題目也¶
　　　初𤼵江干¶
江路羊腸廽江風羊角合(丘長春西遊記風初起如羊/&KR0641;者千百須臾合爲一風可)¶
<pb:KR4f0044_SBCK_024-1b>¶
(證莊子羊/角而上語)漸近漁浦潭忽失六和塔¶
　　　自漁浦挂席至富陽聨句¶
艑郎唱櫓雨初消(悔/餘)突起東風送客&KR0657;百里晴山低似¶
屋(竹/垞)一江新水徤於潮(舟人謂江暴漲/時海潮不得上)得携老伴無拘¶
束(悔)縦是貧游未寂寥况有月波春甕在(竹)隔舩不乏¶
酒人招(悔)¶
　　　又聨句一首¶
江山小船急浪衝(竹)疾若&KR0743;鳥凌霜冬(悔)灣澴忽轉赤¶
亭岸(竹)俄頃不見南髙&KR0280;(悔)鰣魚出網白尾尾(竹)烏桕¶
夾路靑茸茸(悔)井西道人畫不得(竹)暖翠浮嵐如此濃¶
(悔)¶
<pb:KR4f0044_SBCK_024-2a>¶
　　　和竹垞雨泊桐廬限腹字¶
灘聲逺初喧山色晚逾綠窅窅城上鐘&KR0293;&KR0293;雨中屋平¶
生湖海夢又近嚴陵宿濯足有烟波胡爲加帝腹¶
　　　和竹垞七里瀨限脚韵¶
老黿没水風旋作合江亭西石勢惡兩蛇對走赴一壑¶
雲端百丈挽山腰井底孤&KR0963;轉山脚¶
　　　瀧中吟(俗作龍亦作籠葉夢得避暑錄辨/其譌云當作瀧閭江反今從之)¶
瀧中亂&KR0280;髙揷天瀧中急水折復旋瀧中竹樹靑如烟¶
白龍倒垂尾蜿蜒&KR0165;雲歕霧爲飛泉晴光一綫忽射穿¶
雨點白晝打客舩舩行無風七十里一日看山柁樓底¶
(有風七里無風七/十里瀧中口號)¶
<pb:KR4f0044_SBCK_024-2b>¶
　　　晚次汝歩乘月抵蘭谿城下¶
飛盡漁灣白鷺鷥罛師逆浪上灘遲蘭溪城外數錢女¶
月出未收靑酒旗¶
　　　雨𤼵東峰亭¶
昨日不料風今朝不料雨生涯昧所向智不如商賈&KR0147;¶
爲山水遊旅興時一皷東峰吾舊識嘉樹紛可數中流¶
乍囬頭悵若辭地主三衢𣺌何處去去信柔櫓(自此西/行余遊)¶
(蹤向所/未歷)¶
　　　水碓聨句四十韻¶
百灘趍漸江昏且鳴不息(竹)大波恣奔放小波廽汨&KR2806;¶
(悔)居人擅水利審曲引使直(竹)其長走蛟蛇其廣納溝¶
<pb:KR4f0044_SBCK_024-3a>¶
淢(悔)遏防激之怒徑隘流轉亟(竹)夫豈水性然適來遭¶
勢偪(悔)于焉扼其吭壘石𣷹橜杙(竹)椽茅架小屋度地¶
隨偃仄(悔)斵木爲巨輪當衝立樞極(竹)旁安三十輻輻¶
輻輳斤墨(悔)龜&KR2271;交兩兆鱉甲支九肋(竹)括張等虞機¶
璇運就圜則(悔)江心鏡欲躍海底月半蝕(竹)㓕頂泅人¶
騰升陑壯士踣(悔)尻髙首或下後湧前忽匿(竹)團團牛¶
旋磨匝匝鴉翻翼(悔)&KR0037;軸貫中央有如&KR0433;在扐(竹)循環¶
觸牙動揚者必先抑(悔)石臼貭本頑甘爲杵所賊(竹)昻¶
然馬騰槽俛若鶴啄食(悔)砯砰應𨵿棙次第符漏刻(竹)¶
擣&KR0083;十萬牋取禾三百億(悔)穅秕除未盡藤竹需孔&KR0068;¶
(竹)一爲機事牽焉得休汝力(悔)先王昔制器取象配卦¶
<pb:KR4f0044_SBCK_024-3b>¶
德(竹)舟楫渉大川耒耜徂畛域(悔)養生務佃漁分壌别¶
動植(竹)隣歌答舂相作苦爰稼穡(悔)俾習四體勤群黎¶
無懈忒(竹)後世技巧繁&KR0075;竒難忖測(悔)桔橰轆轤作便¶
利成典式(竹)紛紛鑿渾沌一一騁胸臆(悔)能令蠢者&KR0149;¶
通者忽以塞(竹)即此水碓論用意略可識(悔)居然役造¶
化安坐無怍色(竹)乃知天生民若苗之有螣(悔)夜來山¶
雨驟䞟漲漫澤國(竹)沙崩岸漂沈有械施不得(悔)物成¶
久則毁兹理復何惑(竹)逸豫安可貪民勞宜率職(悔)¶
　　　和竹翁衢州城下作¶
開府專征地孤城盜賊邊身常當矢石險豈恃山川劉¶
濞何知反睢陽竟得全白頭遺老在對客話當年(甲寅/乙&KR0407;)¶
<pb:KR4f0044_SBCK_024-4a>¶
(之亂武定李文㐮公鎭/此浙東西數郡獲金)¶
　　　篁歩(去衢州二十/里地産柑橘)¶
百折金川水東流下石門碓床聲不斷炭塢氣長昏小¶
屋椶櫚岸疎籬橘柚村荔支方入貢剩爾未移根¶
　　　常山山行¶
常山小城如破驛細路多嵌弹丸石一乘竹轎役兩夫¶
雜遝前行隨估客憐渠雇直止百錢爲我赤脚頳兩肩¶
我今亦復被物役何暇悲人還自憐¶
　　　和竹垞沙谿舖¶
山田早挿綠秧齊小犢新生未架犂閒背村童浮水去¶
牛欄只在岸東西¶
<pb:KR4f0044_SBCK_024-4b>¶
　　　龔家渡夏文愍公墓道作¶
東市朝衣血西江野哭魂巳無鄉社祭猶有墓門存亂¶
水荒阡斷悲風宰木昏鈐山籍官後得謚即君恩¶
　　　自焦石塘抵鉛山河口兩岸石山獰劣上無寸¶
　　　土草木不生作詩嘲之並邀竹垞先生同賦以¶
　　　傳好事者¶
爾雅釋山名𩔖族紛可數土山或戴石石山或戴土草¶
木别有無無者名曰岵挾筴事岀游舊聞證新覩一山¶
一巨石突兀向江滸若被烈火焚秃鬝了無取于獸燖¶
其毛于鳥翦其羽于人爲寡髪渾沌出太古無心腹腎¶
膓無耳目肱股大疣罋盎懸醜疾籧篨俯陳根何處托¶
<pb:KR4f0044_SBCK_024-5a>¶
氿泉不得吐正坐山無情遂令旁少輔樵人弛負擔匠¶
氏輟斤釡塊然天地間於世爾奚補¶
　　　従河口陸行至鉛山縣三十里間山水淸佳老¶
　　　樟古桂不記其數皆千年以外樹也所至輒流¶
　　　連其下自悔舟中誚頑石之作復賦此詩邀竹¶
　　　垞再和¶
溪廽峰巒竒雲日互&KR0635;蔽兩邊盡古木曲徑入蒼翠行¶
人雜負戴偃憇隨所至如開歩障陰下可萬間庇想當¶
生材初造物本無意榮枯非分定蒙養在托地我昨嘲¶
頑山無端坐好事目前不見&KR0703;幾欲一槩視向來身未¶
經鹵莾悔輕議譬諸覘他&KR0022;不仁在髙位輙云彼無人¶
<pb:KR4f0044_SBCK_024-5b>¶
賢者豈終棄作詩還自哂一解前言戲¶
　　　鉛山城中有古樟三每歲四月白鷺來巢其間¶
　　　伏雛乃去亦一異也¶
恠底空城老樹梢鷺鷥引隊似蘆茭魚蝦飽噉無人問¶
生子㸔看占&KR0846;巢¶
　　　和竹垞雨晴¶
入門雨脚垂出門雲氣遯皇天本無私邂逅適我願¶
　　　紫溪道中二首¶
去城漸逺漸靑葱畫裏谿橋曲折通無有一村無好樹¶
歇涼人在小亭中¶
壘土層層勢就低石田如罫岸如梯淸泉盡是秧針水¶
<pb:KR4f0044_SBCK_024-6a>¶
直到山根始作谿¶
　　　度紫谿嶺¶
渡橋正亭午白日無匿景微茫紫翠間崷崪西南頂躋¶
攀力已殚仰視猶半嶺廽風轉轆轤汲我出深井茅菴¶
冠木末快若衣振領綠樹忽交陰蒼然失人影坐來殊¶
氣候濁暑驚淸泠匆匆行役心佳處惜俄頃¶
　　　觀造竹&KR0083;聨句五十韻¶
信州入建州篁竹冗於篠(竹)居人取作&KR0083;用穉不用老¶
(悔)遑恤簫笛材緣坡一例倒(竹)束縳沈淸淵殺靑特存¶
縞(悔)五行&KR0589;相賊伐性力揉矯(竹)出諸鼎鑊中復受杵¶
臼擣(悔)不辭身糜爛素質終自保(竹)汲井加汰淘盈箱¶
<pb:KR4f0044_SBCK_024-6b>¶
費旋攪(悔)層層細簾揭&KR0395;&KR0395;活火(竹)舍粗乃得精去¶
濕忽就燥(悔)擘來風舒舒暴以日杲杲(竹)箬籠走南北¶
適用各言好(悔)緬維&KR0201;古初書契始倉皥(竹)自従史記¶
煩方䇿布豐鎬(悔)中經祖龍燔孰敢撲原燎(竹)漆簡及¶
韋編殘&KR0069;跡同掃(悔)當時禍得脱賴爾生不早(竹)漢代¶
崇師儒家各一經抱(悔)截緝蒲柳姿刀削詎云巧(竹)如¶
何剙物智乃出寺人造(悔)麻頭魚網布棄物收豈少(竹)¶
後來逾爭竒新製越意表(悔)山苗割藤芨水澨采苔&KR0872;¶
(竹)桑根斧以斯𧖟繭機不絞(悔)澄心光緻緻鏡面波皛¶
皛(竹)砑宜金粉膏繪作龍鸞爪(悔)桃花注輕紅松花染¶
深縹(竹)鴉靑&KR0097;香色一一隨浣澡(悔)十樣益部箋萬番¶
<pb:KR4f0044_SBCK_024-7a>¶
傳癖稾(竹)紛然輸舘閣逖矣來海島(悔)要爲日用需若¶
黍稷𥹭稻(竹)惜哉俗暴殄塗抹太草草(悔)俗詩鼃蟈鳴¶
俗書蛇蚓繞(竹)俗學調必俳俗文説多勦(悔)流傳人有¶
集刷印方未了(竹)積穢堆土苴餘殃毒棃&KR0037;(悔)或汚蝸¶
角涎或供蠧魚飽(竹)或爲肉馬踏或被饑鼠齩(悔)糊&KR0551;¶
信兒童覆瓿付翁媼(竹)遭逄幸不幸所繫豈纎杪(悔)平¶
生𥊏竒古卷帙事研討(竹)秘笈藉爾抄籯金匪吾寶(悔)¶
響榻溯籀斯斷碑拓洪趙(竹)提携白刺史著錄庶可考¶
(悔)由拳法失傳將樂槽苦小(竹)楚産肌理疎晉産膚澤¶
槁(悔)物情相倍蓰美惡心洞曉(竹)非無雲霞膩愛此霜¶
雪皎(悔)小叠熨帖平捆載赴逵道(竹)預恐壓歸裝又滋¶
<pb:KR4f0044_SBCK_024-7b>¶
征榷擾(悔)¶
　　　烏石村¶
修竹連山萬萬栽斬新換葉碧如苔特留老節非無用¶
歲歲生孫作&KR0083;材(村家造&KR0083;多/取新竹故云)¶
　　　分水𨵿¶
萬斛松風捲戍樓泉源同在此山頭忽教一垜巖墻劃¶
不許東西更合流¶
　　　崇安孔&KR0212;仲明府招飲縣齋池上分賦二首¶
南遊吾偶到北海席頻虛未敢輕修刺何當先下車客¶
來童掃徑衙罷吏抄書欲識閒官味君看淸獻渠¶
樹陰齋舫合荷氣板橋灣水檻晴初𠋣溪門夜不𨵿座¶
<pb:KR4f0044_SBCK_024-8a>¶
中無俗客管内有名山未到聞君説如遊九曲還(&KR0212;仲/于座)¶
(上極稱武/&KR0642;之勝)¶
　　　和竹垞幔亭¶
幔設曾孫宴歌傳鼓笛聲神仙如可學大抵屬多情¶
　　　冲祐宮¶
一溪隨櫂轉天半削兩&KR0280;萬年宮在兩&KR0280;趾古殿入門¶
三五重長廊白日氣幽&KR0201;蔭以楓桂樟柟松不知中有¶
路但見列岫四面排髙墉不知下有谿但聞噌吰鞺鞳¶
相應如鼓鐘神仙髙居道士俗三月四月忙於農苦言¶
茶味薄不足充上供客來正炎&KR0623;亟思澆此枯渴胸頭¶
綱封褁度嶺去上品一呷霑無従明朝試扣白雲洞洞¶
<pb:KR4f0044_SBCK_024-8b>¶
口老僧逄不逄(武&KR0642;茶出僧掣者/其價倍於道院)¶
　　　宿虞道士山房¶
晚涼新浴罷古觀有餘淸一院松篁氣滿&KR0551;風雨聲擣¶
虀因藥臼暖酒就茶鐺預&KR0346;齋廚飯山遊望曉晴¶
　　　和竹垞仙蛻巖¶
生前不煉紫金丹身後何須白玉棺巳向虛巖委枯骨¶
癡兒尚掃漢家壇¶
　　　虹橋板歌(板爲崇安潘秀/才在東所贈)¶
潘生贈我虹橋板云此購得従仙山幔亭宴罷橋忽斷¶
此木庋在萬仭之孱顔蒼鷹健鶻對對巢不得但見成¶
群接臂呌跳猿猴㹪黃冠白足力難致間岀&KR0915;者相欺¶
<pb:KR4f0044_SBCK_024-9a>¶
謾有時晦㝠晝風雨神物欲降天爲慳前者偶經此巖¶
下巖前白浪吞船豩忽驚片板半空落有若胎禽&KR1089;毳¶
飛輕翾主人大咲童僕喜謂獲至寶非空還已令巧匠¶
刻爲佩何異袖鞭使物駈妖姦知君好竒特分贈徑尺¶
未許酬千鍰我時聞斯語未敢相譏訕今晨入武&KR0642;好¶
事搜險艱生爲指其處乃在一曲二曲三曲灣初疑棧¶
道上露岀舩尾彎復如鳥鼠穴竹箭亂挿同榛菅神輸¶
鬼運義奚取徑路斷絶誰躋攀忽憶少年日南走五溪¶
窮百蠻蠻人&KR0009;命巖洞裏多搆柴栅臨崢潺今之所見¶
正此𩔖亦如秦客避亂來其間不然飈輪雲馭本飛渡¶
豈有刳木留塵寰摩挲重是千歲物肌理駁蝕生香斑¶
<pb:KR4f0044_SBCK_024-9b>¶
携歸壓書儘有用何必新竒瓌詭驚愚頑¶
　　　和竹垞小九曲石壁是唐許碏題詩處故名題¶
　　　詩巖(附錄碏詩閬苑花前是醉鄉臽翻王母紫/霞觴群仙拍手嫌輕薄謫向人間作酒狂)¶
石上三生事𣺌茫題詩重過苾蒭房此中大好安茶竈¶
何苦人間作酒狂¶
　　　和竹垞御茶園歌¶
宋茶貴建産上者北苑次壑源研膏京挺(南唐貢/茶名)製一¶
變爭新鬭異凡幾番白龍之團靑鳯髓輦載入洛重馬¶
奔武&KR0642;粟粒芽其初植未䌓何人著錄始經進前有丁¶
謂後熊蕃君謨士人亦爲此餘子碌碌安足論宣和以¶
來雖逓驛塲未官設民不煩元人專利及𤨏細髙興父¶
<pb:KR4f0044_SBCK_024-10a>¶
子㠻寵恩大德三年歲已亥突於此地開茶園中連房¶
廊三十舍繚垣南北拓兩門先春次春徧采摘一火二¶
火長溫黁緘題歲額五千餅雞狗竄盡山邊村携來詐¶
馬筵和入潼酪供鯨吞豈知&KR0149;苗有眞味石銚合煮靑¶
松根爾來歷年巳四百御園久廢名猶存筠籃四月走¶
商販茶户幾姓傳兒孫我思蠙魚橘柚任土貢微物亦¶
可充天閽朝廷玉食自不乏何用置局灾黎元追思興¶
也實禍首幸保要領歸九原山&KR0149;曷不請於帝按女靑¶
律笞其魂傳語後來者毋以口腹𡡾至尊¶
　　　仙掌峰瀑布¶
接笋仙掌峰入望初聨綿兩崖谺然豁一瀑垂蜿蜒不¶
<pb:KR4f0044_SBCK_024-10b>¶
従仙翁指間岀却穿左脅下赴六曲爲奔川行人衣沾¶
芒屩滑拄杖直上孤雲巓﨑嶇丘前石徑轉胡麻小澗¶
當橋邊㝷源初自稻田𤼵三里五里斷復連淺處生菖¶
蒲深處得種菱與蓮千年老蟾蜍&KR1057;沙亦頑仙仰天噏¶
其舌噴水一竅淸而圎始知山前雷轟礟激千丈瀑布¶
水即是山背㳙㳙泉匏樽便向道人借我嬾欲住淸涼¶
天¶
　　　天遊觀萬&KR0280;亭¶
占地旣已髙尤難在扼要前臨殊&KR0541;絶旁睨轉孤峭群¶
雄奉一尊奔赴不待召來時記目擊歷歷本形肖羊群¶
呼可起(仙羊/石)馬首囬若掉(馬頭/巖)象鼻垂彎環(象鼻/巖)獅頭¶
<pb:KR4f0044_SBCK_024-11a>¶
仰軒趒(獅子/巖)鼓鐘應考戞(鼓子峰/鐘模石)龍虎答吟嘯(臥龍潭/虎嘯巖)¶
兠鍪勇士冠(兠鍪/峰)粧鏡神女照(粧鏡臺/玉女峰)石笋瘦而長(接/笋)¶
(峰)蓮花姢且妙(蓮花/峰)到亭悉殊&KR0250;變幻非意料初髙後¶
反匿&KR0494;隱今忽跳投空翻白鴉削背掠蒼鷂烟生松外¶
村竹亞崦中廟淸溪截羅帶已斷復縈繞澄泓鷗鷺池¶
中有一翁釣流觀飽創獲俯仰恣吟剽翻嗟神靈區僻¶
左落逺徼竒峰三十六名可配嵩少奈何杜韓輩足未¶
渉閩嶠山靈秘莫宣自古閉　窔我來及新晴朗日相¶
照耀終疑雲霧窟滃渤尚埋竅幸賴此孤亭于焉蹋&KR1626;¶
&KR1700;重遊果何時臨去屢囬眺¶
　　　坐竹&KR1097;入九曲聨句¶
<pb:KR4f0044_SBCK_024-11b>¶
連峰六六收蒼霾(悔)雨餘滑澾碎石街(竹)挈我栗杖㯶¶
毛鞵(悔)蘭湯渡口上竹&KR1097;(竹)篙工初指一曲涯(悔)姓名¶
幾輩爭磨崕(竹)娉婷玉女峰最佳(悔)野花簇髻松揺&KR0107;¶
(竹)當年武&KR0642;集神媧(悔)歌絃鼓板金管龤(竹)髙張雅奏¶
無&KR0075;哇(悔)子禽小蛾定爾儕(竹)群仙一散後會&KR0446;(悔)黃¶
心老木委蜕薶(竹)爾獨對鏡留形骸(悔)千㝷鐵障鎔頑¶
鍇(竹)大藏小藏肩背&KR3446;(悔)山魈獨脚帝所差(竹)洞門石¶
扇呀然䦱(悔)壑舟力負何劤㔞(竹)其中瑰木𩔖積稭(悔)¶
又𩔖羽鏃抽鞞靫(竹)水光汃汃聲湝湝(悔)㝠㝠微徑不¶
可階(竹)欲往金井迷鬼艾(悔)深潭龍臥波溛瀤(竹)誰歟¶
釣者貪鮞鮭(悔)茶園新芽岀舊荄(竹)僧籃道笈采摘皆¶
<pb:KR4f0044_SBCK_024-12a>¶
<pb:KR4f0044_SBCK_024-13a>¶
好詩猶展畫圖中後來結搆原因此佳處溪山遂屬公¶
欲買麻沙村畔屋餘年𢬵作蠧書蟲(唐末侍御史黃子/稜自洛陽寓居建)¶
(陽東觀山築亭以望其父之墓曰望考亭因以名里朱/文公之父韋齋先生愛建陽山水未及卜居公築考亭)¶
(以承先志正取黄侍御之意後人專以考亭屬文公侍/御之名湮矣人過小橋頻&KR0204;點全家都在畫圗間侍御)¶
(詩中/句)¶
　　　樟灘¶
小縣晨𤼵舩建溪展平綠前行三四里跳沫粗如鵠厥¶
名曰樟灘畜害自古酷假令勢下趨直瀉無廽躅石梁¶
㐲水底未免防坎毒奈何三折形故作巴字曲湍奔方¶
有激石起&KR0541;被束一芥一針投中間不容粟兩旁劇刀¶
劔獰惡伺失足篙工善駕馭肯與怒機觸馴彼豶豕牙¶
<pb:KR4f0044_SBCK_024-13b>¶
服我童牛牿終焉脱於險初若順所欲方悟不擾心可¶
以遠蹶促側聞前灘多恠石難悉錄吾生不有命恐懼¶
隨羸僕¶
　　　雨中下黯淡灘¶
未到先愁出險難忽驚片葉落奔湍星流電轉目未瞬¶
一道白光飛過灘¶
　　　延平晚泊¶
小雨㝠&KR0293;劔浦西浮槎壓水女垣低人家多傍翠巖住¶
榕葉滿城山鷓啼¶
　　　水口¶
雨餘忽飄雨數點山外更添山幾層六百里灘多過盡¶
<pb:KR4f0044_SBCK_024-14a>¶
也如出峽到𡗝陵¶
　　　小箬驛榕樹¶
古驛千年樹蟠根積水涯細筋堅作骨新葉嫩如花綠¶
處陰三畝枯邊畫一椏散材眞自幸剪伐幾曾加¶
　　　竹﨑𨵿¶
佛桑花根犬吠龍眼枝頭鳥鳴漸覺山平水逺郵籖報¶
近榕城¶
　　　贈汪悔齋方伯¶
國家有異數畸人出當之巍巍宏博科鵷鳯集一池公¶
來承　主眷初亦由文詞繼乃悉公才㧞萃超常資我¶
朝拓遐陬南不盡島夷勿輕𤼵介使大體存覊縻曠典¶
<pb:KR4f0044_SBCK_024-14b>¶
偶一修擇賢誠足毗公時膺特簡啣　命東南馳粘天¶
駕波濤帖首馴蛟螭平生抱忠信渉足無嶮巇肅將明¶
明威愼重瞻丰儀心若誕文教要令崇先師鰲背屹宮¶
墻作記刋諸碑餘事當潤色問俗陳風詩手持王會圗¶
歸獻白玉墀　至尊動顔色前席爲頻移迄今奉使錄¶
燦若星日垂自兹益嚮用歷試無不宜試公以吏治出¶
領嵩洛伊政成多異蹟獨創非前規試公以擊斷明决¶
仁且慈八閩百萬户立起殘瘡痍試公以大藩旬宣來¶
保𨤲民勞旣已墍國計終無&KR0635;凡此十年中官塗自逶¶
迤旁無汲引力皆受　特達知煌煌名書屏屢被褒美¶
辭行省尚見屈㸔人換旌麾賤子田間來於公少恩私¶
<pb:KR4f0044_SBCK_024-15a>¶
側聞道路口籍籍皆如斯當今梁棟材大器非公誰公¶
昔守洛陽舍弟久追隨猥蒙齒頰及佳句時或披堦前¶
尺寸地投謁獨恠遲男兒屬有願會合寧無期携我作¶
遠遊竹垞眞好竒武&KR0642;昔未到昨始慰所思此來復識¶
公又得啖茘支何期寂寞遊三樂併一時篇終述已意¶
公幸勿見&KR0339;¶
敬業堂詩集卷二十四¶
