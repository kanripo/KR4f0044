# -*- mode: mandoku-view -*-
#+TITLE: 敬業堂詩集
#+DATE: 2015-09-23 10:30:36
#+PROPERTY: JUAN 24


敬業堂詩集卷二十四¶
　　　　　　　　　　翰林院編修查愼行撰¶
　賓雲集(戊寅/四月)¶
　　春來旣以近遊名集是夏復偕竹垞先生作閩南¶
　　之行淵明所謂饑來驅我也往返五閱月共得詩¶
　　若干首唱酬者居其半釐為三集曰賓雲者紀遊¶
　　武彝也曰炎天冰雪者取諸噉茘也而以垂槖終
<pb:KR4f0044_WYG_024-1b>
　　焉中間聨句數章竹垞已刻入曝書亭集兹不復¶
　　刪義取各見存題目也¶
　　　初發江干¶
江路羊腸迴江風羊角合(丘長春西遊記風初起如羊/角者千百須臾合為一風可)<md:KR4f0044_SBCK_024-1b>¶(證莊子羊/角而上語)漸近漁浦潭忽失六和㙮¶
　　　自漁浦挂席至富陽聨句¶
艑郎唱櫓雨初消(悔/餘)突起東風送客&KR0657;百里晴山低似¶
屋(竹/垞)一江新水健於潮(舟人謂江暴漲/時海潮不得上)得攜老伴無拘
<pb:KR4f0044_WYG_024-2a>
束(悔/)縱是貧遊未寂寥況有月波春甕在(竹/)隔船不乏¶
酒人招(悔/)¶
　　　又聨句一首¶
江山小船急浪衝(竹/)疾若鷙鳥凌霜冬(悔/)灣澴忽轉赤¶
亭岸(竹/)俄頃不見南高峯(悔/)鰣魚出網白尾尾(竹/)烏桕¶
夾路青茸茸(悔/)井西道人畫不得(竹/)暖翠浮嵐如此濃¶
(悔/)<md:KR4f0044_SBCK_024-2a>¶　　　和竹垞雨泊桐廬限腹字
<pb:KR4f0044_WYG_024-2b>
灘聲逺初喧山色晩逾綠窅窅城上鐘濛濛雨中屋平¶
生湖海夢又近嚴陵宿濯足有烟波胡為加帝腹¶
　　　和竹垞七里瀨限脚韵¶
老黿没水風旋作合江亭西石勢惡兩蛇對走赴一壑¶
雲端百丈挽山腰井底孤篷轉山脚¶
　　　瀧中吟(俗作龍亦作籠葉夢得避暑鋒辨/其譌云當作瀧閭江反令從之)¶
瀧中亂峯高插天瀧中急水折復旋瀧中竹樹青如烟¶
白龍倒垂尾蜿蜒洩雲歕霧為飛泉晴光一線忽射穿
<pb:KR4f0044_WYG_024-3a>
雨㸃白晝打客船船行無風七十里一日看山柁樓底¶
(有風七里無風七/十里瀧中口號)<md:KR4f0044_SBCK_024-2b>¶　　　晩次汝步乘月抵蘭谿城下¶
飛盡漁灣白鷺鷥罛師逆浪上灘遲蘭溪城外數錢女¶
月出未收青酒旗¶
　　　雨發東峰亭¶
昨日不料風今朝不料雨生涯昧所向智不如商賈聊¶
為山水遊旅興時一鼓東峰吾舊識嘉樹紛可數中流
<pb:KR4f0044_WYG_024-3b>
乍回頭悵若辭地主三衢𣺌何處去去信柔櫓(自此西/行余遊)¶
(蹤向所/未歴)¶
　　　水碓聨句四十韻¶
百灘趍漸江昏旦鳴不息(竹/)大波恣奔放小波迴汨&KR2806;¶
(悔/)居人擅水利審曲引使直(竹/)其長走蛟蛇其廣納溝<md:KR4f0044_SBCK_024-3a>¶淢(悔/)遏防激之怒徑隘流轉亟(竹/)夫豈水性然適來遭¶
勢偪(悔/)于焉扼其吭壘石添橜杙(竹/)椽茅架小屋度地¶
隨偃仄(悔/)斵木為巨輪當衝立樞極(竹/)旁安三十輻輻
<pb:KR4f0044_WYG_024-4a>
輻輳斤墨(悔/)龜繇交兩兆鼈甲支九肋(竹/)括張等虞機¶
璇運就圜則(悔/)江心鏡欲躍海底月半蝕(竹/)滅頂泅人¶
騰升陑壯士踣(悔/)尻高首或下後湧前忽匿(竹/)團團牛¶
旋磨匝匝鴉翻&KR0034;(悔/)棗軸貫中央有如蓍在扐(竹/)循環¶
觸牙動揚者必先抑(悔/)石臼質本頑甘為杵所賊(竹/)昂¶
然馬騰槽俛若鶴啄食(悔/)砯砰應闗棙次第符漏刻(竹/)¶
擣紙十萬牋取禾三百億(悔/)穅秕除未盡藤竹需孔棘¶
(竹/)一為機事牽焉得休汝力(悔/)先王昔制器取象配卦<md:KR4f0044_SBCK_024-3b>¶
<pb:KR4f0044_WYG_024-4b>
德(竹/)舟楫涉大川耒耜徂畛域(悔/)養生務佃漁分壤别¶
動植(竹/)隣歌答舂相作苦爰稼穡(悔/)俾習四體勤羣黎¶
無懈忒(竹/)後世技巧繁淫竒難忖測(悔/)桔橰轆轤作便¶
利成典式(竹/)紛紛鑿渾沌一一騁胸臆(悔/)能令蠢者靈¶
通者忽以塞(竹/)即此水碓論用意畧可識(悔/)居然役造¶
化安坐無怍色(竹/)乃知天生民若苗之有螣(悔/)夜來山¶
雨驟䞟漲漫澤國(竹/)沙崩岸漂沈有械施不得(悔/)物成¶
久則毁兹理復何惑(竹/)逸豫安可貪民勞宜率職(悔/)
<pb:KR4f0044_WYG_024-5a>
　　　和竹翁衢州城下作¶
開府專征地孤城盜賊邊身常當矢石險豈恃山川劉¶
濞何知反睢陽竟得全白頭遺老在對客話當年(甲寅/乙夘)<md:KR4f0044_SBCK_024-4a>¶(之亂武定李文襄公鎮/此浙東西數郡獲全)¶
　　　篁步(去衢州二十/里地産柑橘)¶
百折金川水東流下石門碓牀聲不斷炭隖氣長昏小¶
屋椶櫚岸疎籬橘柚村茘支方入貢剩爾未移根¶
　　　常山山行
<pb:KR4f0044_WYG_024-5b>
常山小城如破驛細路多嵌彈丸石一乘竹轎役兩夫¶
雜遝前行隨估客憐渠僱直止百錢為我赤脚頳兩肩¶
我今亦復被物役何暇悲人還自憐¶
　　　和竹垞沙谿舖¶
山田早插綠秧齊小犢新生未架犂閒背村童浮水去¶
牛欄只在岸東西<md:KR4f0044_SBCK_024-4b>¶　　　龔家渡夏文愍公墓道作¶
東市朝衣血西江野哭魂已無鄉社祭猶有墓門存亂
<pb:KR4f0044_WYG_024-6a>
水荒阡斷悲風宰木昏鈐山籍官後得諡即君恩¶
　　　自焦石塘抵鉛山河口兩岸石山獰劣上無寸¶
　　　土草木不生作詩嘲之並邀竹垞先生同賦以¶
　　　傳好事者¶
爾雅釋山名類族紛可數土山或戴石石山或戴土草¶
木别有無無者名曰岵挾筴事出遊舊聞證新覩一山¶
一巨石突兀向江滸若被烈火焚秃鬝了無取于獸燖¶
其毛于鳥剪其羽于人為寡髪渾沌出太古無心腹腎
<pb:KR4f0044_WYG_024-6b>
腸無耳目肱股大疣罋盎懸醜疾籧篨俯陳根何處托<md:KR4f0044_SBCK_024-5a>¶氿泉不得吐正坐山無情遂令旁少輔樵人弛負擔匠¶
氏輟斤斧塊然天地間於世爾奚補¶
　　　從河口陸行至鉛山縣三十里間山水清佳老¶
　　　樟古桂不記其數皆千年以外樹也所至輒流¶
　　　連其下自悔舟中誚頑石之作復賦此詩邀竹¶
　　　垞再和¶
溪迴峰巒竒雲日互虧蔽兩邊盡古木曲徑入蒼翠行
<pb:KR4f0044_WYG_024-7a>
人雜負戴偃憩隨所至如開步障陰下可萬間庇想當¶
生材初造物本無意榮枯非分定䝉養在托地我昨嘲¶
頑山無端坐好事目前不見睫幾欲一槩視向來身未¶
經鹵莽悔輕議譬諸覘他邦不仁在高位輒云彼無人<md:KR4f0044_SBCK_024-5b>¶賢者豈終棄作詩還自哂一解前言戲¶
　　　鉛山城中有古樟三每嵗四月白鷺來巢其間¶
　　　伏雛乃去亦一異也¶
怪底空城老樹梢鷺鷥引隊似蘆茭魚蝦飽噉無人問
<pb:KR4f0044_WYG_024-7b>
生子看看占鵲巢¶
　　　和竹垞雨晴¶
入門雨脚垂出門雲氣遯皇天本無私邂逅適我願¶
　　　紫溪道中二首¶
去城漸逺漸青葱畫裏谿橋曲折通無有一村無好樹¶
歇凉人在小亭中¶
壘土層層勢就低石田如罫岸如梯清泉盡是秧針水<md:KR4f0044_SBCK_024-6a>¶直到山根始作谿
<pb:KR4f0044_WYG_024-8a>
　　　度紫谿嶺¶
渡橋正亭午白日無匿景微茫紫翠間崷崪西南頂躋¶
攀力已殫仰視猶半嶺迴風轉轆轤汲我出深井茅菴¶
冠木末快若衣振領綠樹忽交陰蒼然失人影坐來殊¶
氣候濁暑驚清冷匆匆行役心佳處惜俄頃¶
　　　觀造竹紙聨句五十韻¶
信州入建州篁竹冗於篠(竹/)居人取作紙用穉不用老¶
(悔/)遑恤簫笛材緣坡一例倒(竹/)束縳沈清淵殺青特存
<pb:KR4f0044_WYG_024-8b>
縞(悔/)五行&KR0589;相賊伐性力揉矯(竹/)出諸鼎鑊中復受杵¶
臼擣(悔/)不辭身糜爛素質終自保(竹/)汲井加汰淘盈箱<md:KR4f0044_SBCK_024-6b>¶費旋攪(悔/)層層細簾揭&KR0395;燄活火&KR0008;(竹/)舍粗乃得精去¶
濕忽就燥(悔/)擘來風舒舒暴以日杲杲(竹/)箬籠走南北¶
適用各言好(悔/)&KR0225;維䆳古初書契始倉皥(竹/)自從史記¶
煩方策布豐鎬(悔/)中經祖龍燔孰敢撲原燎(竹/)漆簡及¶
韋編殘灰跡同掃(悔/)當時禍得脫賴爾生不早(竹/)漢代¶
崇師儒家各一經抱(悔/)截緝蒲栁姿刀削豈云巧(竹/)如
<pb:KR4f0044_WYG_024-9a>
何剏物智乃出寺人造(悔/)麻頭魚網布棄物收豈少(竹/)¶
後來逾爭竒新製越意表(悔/)山苗割藤芨水澨采苔藻¶
(竹/)桑根斧以斯蠶繭機不絞(悔/)澄心光緻緻鏡靣波皛¶
皛(竹/)砑宜金粉膏繪作龍鸞爪(悔/)桃花注輕紅松花染¶
深縹(竹/)鴉青蜜香色一一隨浣澡(悔/)十様益部箋萬番<md:KR4f0044_SBCK_024-7a>¶傳癖稾(竹/)紛然輸館閣逖矣來海島(悔/)要為日用需若¶
黍稷粱稻(竹/)惜哉俗暴殄塗抹太草草(悔/)俗詩鼃蟈鳴¶
俗書蛇蚓繞(竹/)俗學調必排俗文說多勦(悔/)流傳人有
<pb:KR4f0044_WYG_024-9b>
集刷印方未了(竹/)積穢堆土苴餘殃毒梨棗(悔/)或汚蝸¶
角涎或供蠧魚飽(竹/)或為肉馬踏或被饑䑕齩(悔/)糊窗¶
信兒童覆瓿付翁媼(竹/)遭逢幸不幸所繫豈纎杪(悔/)平¶
生嗜竒古巻帙事研討(竹/)秘笈藉爾抄籯金非吾寳(悔/)¶
響榻溯籀斯斷碑拓洪趙(竹/)提攜白刺史著錄庶可考¶
(悔/)由拳法失傳將樂槽苦小(竹/)楚產肌理疎晉產膚澤¶
槁(悔/)物情相倍蓰美惡心洞曉(竹/)非無雲霞膩愛此霜¶
雪皎(悔/)小叠熨貼平捆載赴逵道(竹/)預恐壓歸裝又滋<md:KR4f0044_SBCK_024-7b>¶
<pb:KR4f0044_WYG_024-10a>
征𣙜擾(悔/)¶
　　　烏石村¶
修竹連山萬萬栽斬新換葉碧如苔特留老節非無用¶
嵗嵗生孫作紙材(村家造紙多/取新竹故云)¶
　　　分水闗¶
萬斛松風捲戍樓泉源同在此山頭忽教一垜巖墻劃¶
不許東西更合流¶
　　　崇安孔彝仲明府招飲縣齋池上分賦二首
<pb:KR4f0044_WYG_024-10b>
南遊吾偶到北海席頻虛未敢輕修刺何當先下車客¶
來童掃徑衙罷吏抄書欲識閒官味君看清獻渠¶
樹陰齋舫合荷氣板橋灣水檻晴初倚溪門夜不闗座<md:KR4f0044_SBCK_024-8a>¶中無俗客管内有名山未到聞君說如遊九曲還(彝仲/于座)¶
(上極稱武/&KR0642;之勝)¶
　　　和竹垞幔亭¶
幔設曾孫宴歌傳鼓笛聲神仙如可學大抵屬多情¶
　　　沖祐宮
<pb:KR4f0044_WYG_024-11a>
一溪隨櫂轉天半削兩峯萬年宮在兩峰趾古殿入門¶
三五重長廊白日氣幽䆳蔭以楓桂樟柟松不知中有¶
路但見列岫四靣排高墉不知下有谿但聞噌吰鞺鞳¶
相應如鼓鐘神仙高居道士俗三月四月忙於農苦言¶
茶味薄不足充上供客來正炎熱亟思澆此枯渴胸頭¶
綱封裹度嶺去上品一呷霑無從明朝試扣白雲洞洞<md:KR4f0044_SBCK_024-8b>¶口老僧逢不逢(武&KR0642;茶出僧製者/其價倍於道院)¶
　　　宿虞道士山房
<pb:KR4f0044_WYG_024-11b>
晩凉新浴罷古觀有餘清一院松篁氣滿窗風雨聲擣¶
虀因藥臼暖酒就茶鐺預飭齋厨飯山游望曉晴¶
　　　和竹垞仙蛻巖¶
生前不煉紫金丹身後何須白玊棺已向虚巖委枯骨¶
癡兒尚掃漢家壇¶
　　　虹橋板歌(板為崇安潘秀/才在東所贈)¶
潘生贈我虹橋板云此購得從仙山幔亭宴罷橋忽斷¶
此木&KR0869;在萬仭之孱顔蒼鷹健鶻對對巢不得但見成
<pb:KR4f0044_WYG_024-12a>
羣接臂叫跳猿猴㹪黃冠白足力難致間出贗者相欺<md:KR4f0044_SBCK_024-9a>¶謾有時晦冥晝風雨神物欲降天為慳前者偶經此巖¶
下巖前白浪吞船豩忽驚片板半空落有若胎禽墮毳¶
飛輕翾主人大笑童僕喜謂獲至寳非空還已令巧匠¶
刻為佩何異袖鞭使物驅妖姦知君好竒特分贈徑尺¶
未許酬千鍰我時聞斯語未敢相譏訕今晨入武&KR0642;好¶
事搜險艱生為指其處乃在一曲二曲三曲灣初疑棧¶
道上露出船尾彎復如鳥䑕穴竹箭亂插同榛菅神輸
<pb:KR4f0044_WYG_024-12b>
鬼運義奚取徑路斷絶誰躋攀忽憶少年日南走五溪¶
窮百蠻蠻人寄命巖洞裏多搆柴柵臨崢潺今之所見¶
正此類亦如秦客避亂來其間不然飈輪雲馭本飛渡¶
豈有刳木留塵寰摩挲重是千歲物肌理駁蝕生香斑<md:KR4f0044_SBCK_024-9b>¶攜歸壓書儘有用何必新竒瓌詭驚愚頑¶
　　　和竹垞小九曲石壁是唐許碏題詩處故名題¶
　　　詩巖(附錄碏詩閬苑花前是醉鄉臽翻王母紫/霞觴羣仙拍手嫌輕薄謫向人間作酒狂)¶
石上三生事𣺌茫題詩重過苾蒭房此中大可安茶竈
<pb:KR4f0044_WYG_024-13a>
何苦人間作酒狂¶
　　　和竹垞御茶園歌¶
宋茶貴建產上者北苑次壑源研膏京挺(南唐貢/茶名)製一¶
變爭新鬭異凡幾番白龍之團青鳯髓輦載入洛重馬¶
奔武&KR0642;粟粒芽其初植未繁何人著錄始經進前有丁¶
謂後熊蕃君謨士人亦為此餘子碌碌安足論宣和以¶
來雖&KR0589;驛場未官設民不煩元人專利及瑣細高興父<md:KR4f0044_SBCK_024-10a>¶子希寵恩大德三年嵗己亥突於此地開茶園中連房
<pb:KR4f0044_WYG_024-13b>
廊三十舍繚垣南北拓兩門先春次春徧采摘一火二¶
火長溫黁緘題嵗額五千餅雞狗竄盡山邊村攜來詐¶
馬筵和入潼酪供鯨吞豈知靈苗有真味石銚合煑青¶
松根爾來歴年已四百御園久廢名猶存筠籃四月走¶
商販茶戸幾姓傳兒孫我思蠙魚橘柚任土貢微物亦¶
可充天閽朝廷玊食自不乏何用置局灾黎元追思興¶
也實禍首幸保要領歸九原山靈曷不請於帝按女青¶
律笞其魂傳語後來者毋以口腹媚至尊
<pb:KR4f0044_WYG_024-14a>
　　　仙掌峰瀑布¶
接笋仙掌峰入望初聨綿兩崖谺然豁一瀑垂蜿蜒不<md:KR4f0044_SBCK_024-10b>¶從仙翁指間出却穿左脅下赴六曲為奔川行人衣沾¶
芒屩滑拄杖直上孤雲巔﨑嶇丘前石徑轉胡麻小澗¶
當橋邊尋源初自稻田發三里五里斷復連淺處生菖¶
蒲深處得種菱與蓮千年老蟾蜍爬沙亦頑仙仰天噏¶
其舌噴水一竅清而圓始知山前雷轟礟激千丈瀑布¶
水即是山背涓涓泉匏樽便向道人借我嬾欲住清凉
<pb:KR4f0044_WYG_024-14b>
天¶
　　　天遊觀萬峰亭¶
占地旣已髙尤難在扼要前臨殊陡絶旁睨轉孤峭羣¶
雄奉一尊奔赴不待召來時記目擊歴歴本形肖羊羣¶
呼可起(仙羊/石)馬首回若掉(馬頭/巖)象鼻垂彎環(象鼻/巖)獅頭<md:KR4f0044_SBCK_024-11a>¶仰軒趒(獅子/巖)鼓鐘應考戛(鼓子峯/鐘模石)龍虎答吟嘯(卧龍潭/虎嘯巖)¶
兠鍪勇士冠(兠鍪/峰)粧鏡神女照(粧鏡臺/玉女峯)石笋瘦而長(接/笋)¶
(峯/)蓮花娟且妙(蓮花/峰)到亭悉殊狀變幻非意料初髙後
<pb:KR4f0044_WYG_024-15a>
反匿曩隱今忽跳投空翻白鴉削背掠蒼鷂烟生松外¶
村竹亞崦中廟清溪截羅帶已斷復縈繞澄泓鷗鷺池¶
中有一翁釣流觀飽創獲俯仰恣吟剽翻嗟神靈區僻¶
左落遠徼竒峰三十六名可配嵩少奈何韓杜輩足未¶
涉閩嶠山靈秘莫宣自古閉&KR0034;窔我來及新晴朗日相¶
照耀終疑雲霧窟滃渤尚埋竅幸賴此孤亭于焉蹋&KR1626;¶
&KR1700;重遊果何時臨去屢回眺¶
　　　坐竹&KR1097;入九曲聨句<md:KR4f0044_SBCK_024-11b>¶
<pb:KR4f0044_WYG_024-15b>
連峰六六收蒼霾(悔/)雨餘滑澾碎石街(竹/)挈我栗杖㯶¶
毛鞵(悔/)蘭湯渡口上竹&KR1097;(竹/)篙工初指一曲涯(悔/)姓名¶
幾輩爭磨崕(竹/)娉婷玊女峯最佳(悔/)野花簇髻松摇釵¶
(竹/)當年武&KR0642;集神媧(悔/)歌絃鼓板金管龤(竹/)高張雅奏¶
無淫哇(悔/)子禽小蛾定爾儕(竹/)羣仙一散後㑹乖(悔/)黃¶
心老木委蛻薶(竹/)爾獨對鏡留形骸(悔/)千尋鐵障鎔頑¶
鍇(竹/)大藏小藏肩背挨(悔/)山魈獨脚帝所差(竹/)洞門石¶
扇呀然䦱(悔/)壑舟力負何劤㔞(竹/)其中瑰木類積稭(悔/)
<pb:KR4f0044_WYG_024-16a>
又類羽鏃抽鞞靫(竹/)水光汃汃聲湝湝(悔/)㝠㝠㣲徑不¶
可階(竹/)欲往金井迷鬼艾(悔/)深潭龍卧波溛瀤(竹/)誰歟¶
釣者貪鮞鮭(悔/)茶園新芽出舊荄(竹/)僧籃道笈采摘皆<md:KR4f0044_SBCK_024-13a>¶(悔/)可惜不逢紅粉娃(竹/)題詩古巖平不㰪(悔/)精廬小於
負殻蝸(悔/)豈若大隱屏之厓(竹/)祠宇百世人模楷(竹/)大
書照耀銀泥牌(悔/)學達性天
聖德諧(竹/)屹然天柱高嵗㠢(悔/)勢如拱揖趨庭堦(竹/)須
臾路迴仙掌排(悔/)神臯下上車輫䡨(竹/)竹窠桃磵雜樹
<pb:KR4f0044_WYG_024-16b>
槐(悔/)龜浮獺控形䐯膗(竹/)白雲葊前雙眼揩(悔/)俯視九
曲縈青緺(竹/)新村村落尤可懷(悔/)新苗活水通荆柴(竹/)
糓犬跳聒雞膠喈(悔/)況無蛇虎𤠔猱豺(竹/)何時買地營
茅齋(悔/)畊䎫漁弋與子偕(竹/)
　　　和竹垞建陽
考亭本是黃家墓侍御橋邊宅乆空陳跡已消名姓外
好詩猶展畫圖中後來結搆原因此佳處溪山遂屬公¶
欲買麻沙村畔屋餘年𢬵作蠧書蟲(唐末侍御史黄子/稜自洛陽寓居建)
<pb:KR4f0044_WYG_024-17a>
(陽東觀山築亭以望其父之墓曰望考亭因以名里朱/文公之父韋齋先生愛建陽山水未及卜居公築考亭)¶
(以承先志正取黄侍御之意後人專以考亭屬文公侍/御之名湮矣人過小橋頻指㸃全家都在畫圃間侍御)¶
(詩中/句)¶
　　　樟灘¶
小縣晨發船建溪展平綠前行三四里跳沫粗如鵠厥¶
名曰樟灘畜害自古酷假令勢下趨直㵼無迴躅石梁¶
伏水底未免防坎毒奈何三折形故作巴字曲湍奔方¶
有激石起陡被束一芥一針投中間不容粟兩旁劇刀
<pb:KR4f0044_WYG_024-17b>
劍獰惡伺失足篙工善駕馭肯與怒機觸馴彼豶豕牙<md:KR4f0044_SBCK_024-13b>¶服我童牛牿終焉脫於險初若順所欲方悟不擾心可¶
以遠蹶促側聞前灘多怪石難悉錄吾生不有命恐懼¶
隨羸僕¶
　　　雨中下黯淡灘¶
未到先愁出險難忽驚片葉落奔湍星流電轉目未瞬¶
一道白光飛過灘¶
　　　延平晩泊
<pb:KR4f0044_WYG_024-18a>
小雨㝠濛劍浦西浮槎壓水女垣低人家多傍翠巖住¶
榕葉滿城山鷓啼¶
　　　水口¶
雨餘忽飄雨數㸃山外更添山幾層六百里灘多過盡<md:KR4f0044_SBCK_024-14a>¶也如出峽到𡗝陵¶
　　　小箬驛榕樹¶
古驛千年樹蟠根積水涯細筋堅作骨新葉嫩如花綠¶
處陰三畆枯邊畫一椏散材真自幸剪伐幾曾加
<pb:KR4f0044_WYG_024-18b>
　　　竹﨑闗¶
佛桑花根犬吠龍眼枝頭鳥鳴漸覺山平水逺郵籖報¶
近榕城¶
　　　贈汪悔齋方伯¶
國家有異數畸人出當之巍巍宏博科鵷鳯集一池公¶
來承
主眷初亦由文詞繼乃悉公才拔萃超常資我¶
朝拓遐陬南不盡島夷勿輕發介使大體存覊縻曠典<md:KR4f0044_SBCK_024-14b>¶
<pb:KR4f0044_WYG_024-19a>
偶一修擇賢誠足毗公時膺
特簡銜
命東南馳粘天¶駕波濤帖首馴蛟螭平生抱忠信涉足
無嶮巇肅將明¶明威慎重瞻丰儀必若誕文教要令崇
先師鼇背屹宮¶牆作記刋諸碑餘事當潤色問俗陳風
詩手持王㑹圖¶歸獻白玊墀
至尊動顔色前席為頻移迄今奉使錄¶燦若星日垂自
兹益嚮用歴試無不宜試公以吏治出¶領嵩洛伊政成
<pb:KR4f0044_WYG_024-19b>
多異蹟獨創非前規試公以擊斷明决¶仁且慈八閩百
萬戸立起殘瘡痍試公以大藩旬宣來¶保釐民勞旣已
墍國計終無虧凡此十年中官塗自逶¶迤旁無汲引力
皆受
特達知煌煌名書屏屢被褒美¶詞行省尚見屈看人換
旌麾賤子田間來於公少恩私<md:KR4f0044_SBCK_024-15a>¶側聞道路口籍籍皆如
斯當今棟梁材大器非公誰公¶昔守洛陽舍弟久追隨
猥䝉齒頰及佳句時或披堦前¶尺寸地投謁獨怪遲男
<pb:KR4f0044_WYG_024-20a>
兒屬有願㑹合寧無期攜我作¶逺遊竹垞真好竒武&KR0642;
昔未到昨始慰所思此來復識¶公又得啖茘支何期寂
寞遊三樂併一時篇終述已意¶公幸勿見嗤¶
　
　
　
　
　
<pb:KR4f0044_WYG_024-20b>
　
　
　
　
　
　
　
　敬業堂詩集卷二十四¶
<md:KR4f0044_SBCK_025-1a>¶
<pb:KR4f0044_WYG_025-1a>
欽定四庫全書
　敬業堂詩集巻二十五¶
　　　　　　　　　　翰林院編修查愼行撰
