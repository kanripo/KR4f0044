# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:17.642923
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 49
#+PROPERTY: FILE SB04n0273-049敬業堂詩集-卷第四十九.
<pb:KR4f0044_SBCK_049-1a>¶
敬業堂集卷四十九¶
　　　　　　　　　海寧查　愼行　悔餘¶
　餘波詞上¶
　　余少不喜塡詞丁已秋朱竹垞表兄寄示江湖載¶
　　酒集偶效矉焉巳而偕從兄韜荒楚遊舟中多暇¶
　　徧閱唐宋諸家集始知詞出於詩要歸於雅遂稍¶
　　稍究心自已未迄癸亥五年中得長短句凡百四¶
　　十餘闋甲子夏攜至京師就正於竹垞留案頭許¶
　　加評定旋失原藁巳四十年矣曩刻拙集時頗以¶
　　爲闕事雍正癸卯正月忽從沈子房仲楚望椒園¶
　　兄弟𫉬此抄本故物復歸殊出望外昔人有悲墜¶
<pb:KR4f0044_SBCK_049-1b>¶
　　履哭亡&KR0426;者兹集之失而復得視敝履蓍簪不又¶
　　多乎哉因取前後所作編次爲二通用少陵詩語¶
　　題曰餘波集仁和趙子意田爲補刋于詩後初白¶
　　翁手識時年七十有四¶
　　　沁園春(寄徐初隣金陵)¶
鐵鎖消沉江勢東來&KR0033;下金焦想笛賽婆官凄淸舊歩¶
鼓迎龍戸寂莫廻潮啼殺棲鴉滳殘晝漏昨夢回頭覆¶
鹿蕉無多恨最傷心兩字怕說南朝　水亭閒望勞勞¶
但春去春來𢚩景銷嘆廢寝壖垣棠花漠漠故家門第¶
燕秪飄飄欲别誰留欲歌誰和細馬䭾過皂莢橋無人¶
管𢬵酒邊歸路風墮鞭鞘¶
<pb:KR4f0044_SBCK_049-2a>¶
　　　金縷曲(送盛鶴江入都)¶
酒罷昏星没正春江揚舲捩柁曉程催即十載誇張才¶
人事香傳茶經俱輯詩草又新來成集湖海名流徴欲¶
起賸唫窗席冷無人奪睂子研且勤滌　京華不少閒¶
遊客料紛紛彈冠結韈乘車戴笠同學行藏都在眼幾¶
箇文章得力悵生事逡廵五十誰信蘆溝橋上路有布¶
衣障扇騎驢入定那處相逢揖¶
　　　滿庭芳(爲叔母葛夫人五十壽)¶
耳厭笙歌庭無鶴鹿等閒甲子空徂𧰼牙齒冷白髮蚤¶
隨梳三十年來舊事傷心絶人世全無多付與前塵小¶
刼彈&KR0204;過須㬰如今剛半百長明燈下勤禮文殊幸添¶
<pb:KR4f0044_SBCK_049-2b>¶
香掃榻未要人扶猶有髙堂健在依棲處仍作兒呼春¶
風過綠楊門巷兩兩聽慈烏¶
　　　金縷曲(過家黄門伯如圃)¶
明月湖誰賜羡歸來平分五畝就隣買地洛社池亭平¶
泉石也要乘閒先置問某水某丘曾記里巷不教車騎¶
入便近城大得山林意都寫向畫圖裏　小船撑過花¶
邊市甚當年淸絲豪竹近來多廢野鶴汀鷗閒門外抵¶
得署書幾字关行馬郎君官貴故客尚㝷東閤去愴霜¶
天白菊階墀閉爭得似陪公醉¶
　　　風流子(喜韜荒兄楚歸)¶
村莊如畫裏維舟了微雨豆花秋看楚俗攜來人情籹¶
<pb:KR4f0044_SBCK_049-3a>¶
粔吳霜未老鴈膳蘧蔬(音求/搜)茅齋下瓦盆隨分設烟火¶
隔㕑幽有兎褐茶香侍兒纎手鵝黄酒熟奴子平頭¶
我歌兄按拍行樂處何似竹脃絲柔才隔巷南巷北别¶
様風流問瑞草橋邊誰貽紅帶富春江上自有羊裘一¶
任酒徒星散去覓封侯¶
　　　𩀱𩀱燕(寄聲山姪)¶
過荷風了向羽扇蕉衫小年偏永靑帘換苧轉首凉秋¶
髩影舊事有誰㝷省酒分與詩緣俱冷可因幸舎供魚¶
忘却鱸邊歸興　引領山田一頃有被阪文𤓰交塍香¶
穎平生期許不是不堪馳騁且學&KR0382;茅臥穩𥮅此處原¶
非㨗徑甚時撥櫂重過話向竹窗烟&KR0661;¶
<pb:KR4f0044_SBCK_049-3b>¶
　　　金菊對芙蓉(西水吳氏故居)¶
鳥啄風箏蛇盤鬥栱髙下一帶樓臺自綺羅叢散瓊扇¶
常開晴攀翠竹題名滑有幾個過客多才大都憐取狂¶
春栁絮倦晝桃腮　北園南埭東齋看花磚經雨塌盡¶
莓苔時有隣娃貰酒換得遺&KR0107;眼前便是西泠路春波¶
外行意徘徊去年崔䕶此門此日生怕重來¶
　　　沁園春(淮郡主故𫟍)¶
戚里繁華貴主山莊駙馬山亭有記曲紅紅歌珠串串¶
隔帷黑黑絃索泠泠曉宴催粧夜遊傳蠟長使行人駐¶
足聽滄桑後問楊家田氏幾主曾更　銅環不鎖嚴扄¶
漸拆盡春山屈戍屛但斷浦蜻蜓飛來衣桁空庭蝙蝠¶
<pb:KR4f0044_SBCK_049-4a>¶
掠過窗櫺樹色濃枯花陰疎密幾處蒼蒼夕照靑休回¶
首料華林平樂一槪凋零¶
　　　前調(薔薇)¶
濃暖送寒小雨捎晴紅雲一欄漸竹架欹來柔陰嬝嬝¶
枳籬缺處狂蔓看看髙似窺隣低還拂地幾度牽人宛¶
轉間斜陽外映淺深向背巧逞朱顔　不禁刺弱枝繁¶
𥮅欲折還休好是難便撲蝶花前微揎羅袖&KR0191;靑階下¶
先䕶雲鬟戀醉多情與春無分長是開時芳信䦨餘香¶
好把膽缾貯露黄額輕彈¶
　　　前調(送友人遊洞庭山)¶
藥褁一&KR0504;釣綸一竿淸遊在兹嘆越國浮家今無髙士¶
<pb:KR4f0044_SBCK_049-4b>¶
吳歌倚棹誰譜新詞壓擔書輕扶頭酒重過盡松陵知¶
不知垂虹畔問楊郎鐵笛可有人吹　粘天萬頃玻璃¶
只芥羽中流㸃破之正石尤風定烟棲花隝熟梅雨足¶
水到茶陂朱橘論錢黄柑佐釀好在秋光&KR0204;後期歸颿¶
便乞玲瓏片石與致茅茨¶
　　　滿庭芳(陳簡齋先生新葺閒園隨&KR0058;洲黄夫子/過訪留贈)¶
結搆初完規模漸拓春田又看成蹊夜來好雨洗盡種¶
花泥宛似元家上浻鳴鳩外麥浪吹畦橋南北𠊓籬壘¶
石緩歩得攀躋　渾迷回櫂路烟添柳瀁雲暖茶溪正¶
客來問字主愛㽞題任是游人小住慿闌候風信難齊¶
重過好東園歩屧書籍記曾攜¶
<pb:KR4f0044_SBCK_049-5a>¶
　　　瑞鶴仙(秋柳)¶
風情牽暫住乍鷺老秋絲一年好處依稀想前度爲憐¶
伊腰痩不成遥妬河橋古渡冷蕭蕭馬嘶人去𠊓離亭¶
挽盡長條夢繞江南舊路　無數凉蟬抱葉雨燕辭梢¶
昏雅匝樹時光流轉但暗裏驚衰暮被西風吹得江潭¶
揺落不道樹猶如許記濃陰隔浦移舟濛濛暖絮¶
　　　臺城路(秋聲)¶
商飈瑟瑟凉生候孤燈影揺窗戸堤柳行疎井梧葉盡¶
添灑芭蕉片雨纔聽又住正澹月朦朧微雲來去䔩䔩¶
空廊有人還𠊓繡簾語　多因枕上無𥧌攙二十五更¶
殘㸃頻誤響玉池邊穿鍼樓畔一派難分竹樹零碪斷¶
<pb:KR4f0044_SBCK_049-5b>¶
杵更空外飛來攪成凄楚别様𨵿心天涯驚倦旅¶
　　　金縷曲(送陳六謙謁𨕖北上)¶
身世看如此笑忽忽纔停歸檝旋催行李一領靑衫氊¶
様重塵土不堪重洗况此去復三千里舊社雞豚期且¶
近數同遊何可無吾子想别後當然爾　故人誰續藍¶
田記便時時哦詩松下何妨公事𩀱耳未聾丞不負正¶
好聽歌博醉若行止余皆無地兩角耕牛容易辦怕家¶
人催捉東山鼻終擬索長安米¶
　　　沁園春(友人邀余賦閨中雜事分得三題/枕)¶
刀尺親裁褁束初成吳綾蜀羅想芙蓉新様粉嫌輕汚¶
酴醿餘馥氣愛輕呵壓袖曾經墮&KR0107;知否未許輕移到¶
<pb:KR4f0044_SBCK_049-6a>¶
錦窠勾留處較佳人雪腕方便誰多　合歡光景些那¶
更不奈春來獨自何看碧流難浣並頭留影餘温猶印¶
半面成窩熊取宜男豹堪辟魅不比銷魂寂寂過相思¶
恨是爲君留下長託微波(孟襄陽詩漸看春偪芙蓉枕/楊誠齋詩酴醿爲枕睡爲鄉)¶
(李義山詩氷紋簟上琥珀枕㫄有墜&KR0107;金鳯翹唐書五/行志韋后妹爲豹頭枕以辟邪伏熊枕以宜男李太白)¶
(詩爲君留下相思枕託/微波借用宓妃㽞枕事)¶
　　　前調(被)¶
計幅裁量(平)寛窄隨宜温柔幾重自金針縫罷絲連錦¶
叚瓊烟爇透香䕶筠籠泥我朝朝伴他昔昔軟愛裝綿¶
煖愛烘玲瓏褁問凝脂團雪可怕消融　覆來靑翰舟¶
中便慙繡羞珠兩不同有侍兒帖妥曾鋪曾&KR1099;添衣斟¶
<pb:KR4f0044_SBCK_049-6b>¶
酌經雨經風欲起還遲背人覓得一角偷藏鳳咮紅㝷¶
思久柰略回身處好夢無蹤(劉孝威謝賚錦被啟鄂君/慙繡楚侍羞珠李義山詩)¶
(青翰舟中/有鄂君)¶
　　　前調(席)¶
脉脉盈盈軟勝桃枝宻于白藤甚燕山飛下詩才比雪¶
楚江攜到夏簟分氷薄取輕安滑防新浴𠊓枕依衾夜¶
夜曾慿繅藉喜稱身熨貼擁背親承　小憐玉體横陳¶
料此外嬌憨着意憎問角展蘇薰爲誰鋪襯汗沾椰葉¶
幾度消凝飛燕能輕玉環能重肥痩虧他一一勝抛人處¶
只蕉心半卷不在多層(尚書疏篾席桃竹枝席也白樂/天詩六尺白藤床李太白詩燕)¶
(山雪花大于席杜少陵詩恩分夏簟氷蘇/薰席見唐書地理志椰葉席見西京雜記)¶
<pb:KR4f0044_SBCK_049-7a>¶
　　　惜紅衣(金魚)¶
瑶罋盛苗銀床轉水十分愛養日日來看問甚時纔長¶
紅鱗欲透漸小隊尾株分様兩兩淨綠涵空足庭階淸¶
賞　美人閒想竹葉爲船吹風戲來往鏡光忽皺牽動¶
簷蛛&KR0224;恰是一羣驚避没處幾痕圓浪待縠紋旋細又¶
噞絲萍葉上¶
　　　海天濶處(螢)¶
滿庭草色猶靑不知熠燿從何至幽光明滅隨風難定¶
乍飛還止兩兩三三離離合合池邊林際自隋宫散後¶
便成廢苑再不見繁華地　巧向輕羅扇底逐佳人映¶
將綃綺夜窗歸晩紗燈滿貯帳紋如水月落香沉流輝¶
<pb:KR4f0044_SBCK_049-7b>¶
耿耿一床秋思好伴他簾外疎星幾㸃照儂無𥧌¶
　　　翠樓吟(蟬)¶
宻柳河橋疎桐院落陰陰幾處同起身輕容易托也還¶
戀故園淸庇蕭然髙寄奈未穩吟情何來螗臂驚飛候¶
乍移别樹殘聲猶曵　多事慣攪閒眠聽雨晴昏曉更¶
番到耳日斜樓角外草草又催將秋意風襟露思訴不¶
了淸空凉暄畧記且休把冠緌髩翼依稀儗似¶
　　　眉嫵(新月)¶
乍殘陽西歛一鈎心字蚤巳挂林杪影薄銀河澹沉波¶
處水門未收晚釣窺窗正好被牆陰强半遮了素娥寡¶
不待及時鐘斟酌畫眉蚤　一任淺顰相效比五更東¶
<pb:KR4f0044_SBCK_049-8a>¶
畔别㺯纎巧肯落佳期後團圓意向前屈&KR0204;應到黄昏¶
悄悄可有人下堦私禱問裙帶吹風消受拜兒多少¶
　　　多麗(咏水面木芙蓉花)¶
𥮅秋容佳處偏宜映帶恍移在&KR0364;家圖上渉江正好采¶
采憶宿粧水殿醒時是徐孃老去姿態粉鏡初收銀蟾¶
欲瀉池光冷暗銷螺黛誰憐取浮紅漂白長逐鴛鴦隊¶
湘君逺未應遺却雲裳霜珮　渾不管搴芳舊侣經營¶
一笑難再倚西風自傷遲暮木末含情更何待脉脉遥¶
望依依莫戀慿渠流向煙波外便從此東西飄泊打倂¶
團圞在差勝似落瓣船頭花花相背¶
　　　綺羅香(橙)¶
<pb:KR4f0044_SBCK_049-8b>¶
翠淺疑流黄嬌欲滴屢報新霜番次顆顆低垂葉底微¶
窺宻刺記小庭細雨初移是籬落年時秋尾似蓬萊金¶
醴嫌酸淸泉&KR0609;&KR0609;巳流齒　慿闌幾遍細數自攀條摘¶
後枝頭剰幾佳客重來取給猶煩一二擣金虀風味攢¶
睂散綠霧淸香繞&KR0204;乞人前橘様偷藏團圞懷袖裏(杜/少)¶
(陵詩細雨欲移橙陸魯望詩自注蓬萊公以金醴四升/待主簿主簿嫌其味酸魏王花木志有給客橙文與可)¶
(金橙徑詩小船燒薤禱香虀/蘇東坡詩使君風味好攢睂)¶
　　　白苧(不見陳撝謙一年有餘塡此&KR0009;之)¶
小春前重九後風光如此渾無聊賴獨客坐傷往事恁¶
匆匆綠醪銀榼歡呼地只隔一重城似隔了千山千水¶
向來酒伴零落而今餘幾問眼中有誰跌宕如吾子¶
<pb:KR4f0044_SBCK_049-9a>¶
猶記紅牙按曲素手捱箏醼船波蕩同過娉婷小市便¶
許我重來怕添顦顇歌筵側畔好先安筆研待題詩尾¶
却蚤暗風催轉庭梅一梢偷試屈&KR0204;前期漸及燒燈矣¶
(娉婷市五代時/鍾傳侍兒所居)¶
　　　臺城路(寄題初隣水亭)¶
兩湖千頃菱花白卷簾漲痕微退蓼㟁烟輕蘆村霧重¶
相望渾如天外雲山一帶𥮅城北城南故人都在釣具¶
詩筒鷗邊穩棹並誰載　三間料合閒閉向東西南北¶
生事頻悔歸槖長枵遊蹤漸近此段妻兒應怪前期不¶
礙有蒓擔挑鱸緯蕭攔蟹秋雨濛濛重來聽欵乃¶
　　　惜餘春慢(王桐村新葺小軒索題句)¶
<pb:KR4f0044_SBCK_049-9b>¶
堂笏猶存檐牙未落佳處略煩結搆移將雞柵掃却蟲¶
窠頓覺規模非舊花外淸陰又添竹補三竿&KR0211;開一肘¶
喜南榮北檻絶無塵到坐消閒晝　眞不礙野老墻低¶
書聲出屋兒比王商能秀水門繫艇兩兩歡迎開徑頻¶
來社友我欲從君卜隣初念逡廵甚時始就但等閒荒¶
了先廬不願諸甥似舅¶
　　　百字令(壽張魯白)¶
年年相見認黄山一&KR0369;雨襟風帽梳掌摩挲𩀱髩改髮¶
短不勝簪𨗳病未抛詩貧偏愛客此品今來少莎㕔竹¶
徑自攜敝帚勤掃　不是不想田廬夢歸路斷恨終身¶
難了况乃迎門無稚子執研星星又小溪友留魚園官¶
<pb:KR4f0044_SBCK_049-10a>¶
送菜只合他鄉老舉觴相屬期君同拾瑶草¶
　　　臺城路(九日同人小飲和朱日觀)¶
萸烟藥市門開處秋潮乍通村舎竹葉灣東菖蒲港北¶
好友特煩枉駕微霜昨夜正紅啟榴房翠除𤓰架一笑¶
相看風前烏帽並時卸　年年索郎髙㑹多情懷酒伴¶
長在籬下桂板催詩柳圈袚褉緫付漁樵閒話重㝷舊¶
社笑如此江山登臨多暇後約蒼茫菊枝聊滿把¶
　　　邁陂塘(送韜荒兄往白下時余方計楚游兼訂/偕行之約)¶
計郵籖苕苕幾驛長亭七十有五杉靑牐外揮盃別一¶
片繁笳&KR1099;鼓投贈句恨不滿綠波碧草江郎賦杳無重¶
數向紅板橋頭靑楊巷口都是黯然處　應悵望舊日¶
<pb:KR4f0044_SBCK_049-10b>¶
杏花春雨重來𩀱燕曾誤莫愁艇子空城畔潮落潮生¶
如故邀笛歩好借取半帆風色先期赴逡廵且住待結¶
束遊裝明年相趁共聽鷓鴣去¶
　　　八歸(送燕)¶
曾棲幕上暫依宇下弱羽處處堪寄翩然便欲辭巢去¶
似怕㝷常巷陌再到難記還細&KR0191;簾鈎認取又相對呢¶
喃未巳徘徊意應惜茆堂此後整長閉　抵得江南一¶
度雪程風驛草草詩人下第春來且住秋來且别身世¶
誰非旅邸笑行藏未穩與爾飄飄定何異知明嵗花濃¶
柳澹社日前頭主人歸也未(詩人下第用章孝標賦歸/燕事少陵詩請看處處巢)¶
(君屋何異飄/飄託此身)¶
<pb:KR4f0044_SBCK_049-11a>¶
　　　玉蝴蝶(雪)¶
聽到五更風息幢幢燈影愁度長宵曙色飛來銀海翻¶
動銀濤鏡光融拂花還起研氷薄呵氣旋消任兒曹團¶
獅作戲愛竹頻揺　蕭騷荒村南北數家煙火迷了漁¶
樵野濶天低絶無人跡過溪橋草堂淸梅魂欲斷江市¶
逺酒價應髙待招邀晴邊蠟屐&KR0191;破瓊瑶¶
　　　望湘人(寄季叔楚署)¶
便鄉音無改簿領垂衰星霜兩地頻換逺信難眞孤飛¶
易倦惱殺衡陽少鴈僕射洲空夫人城老落帆幾片自¶
峨睂氷雪崢嶸眄到蜀江春暖　旅食舉家未免只龍¶
陽難辦木奴千絹問湖北湖南米價新來貴賤楚船靑¶
<pb:KR4f0044_SBCK_049-11b>¶
雀吳船赤馬一水籖程好𥮅得歸來尚有田園不愧詩¶
家素滻¶
　　　鳳池吟(上元村居)¶
陰過新年寒餘舊臘時序取次侵凌漸人家門巷紫姑¶
神降閒卜豐登柳又&KR1118;腰東風拂檻弱難勝水村烟市¶
一番晴意融盡殘氷　城中父老歸晚&KR0003;曉來微雨不¶
礙張燈笑亂餘景物昇平故事小縣還仍可惜溪橋梅¶
花無主月空凝黄昏淺料玉龍哀怨難慿¶
　　　臨江仙(北山寓樓與宋梅知夜話)¶
霜雪長途君勌矣逺遊吾計怱怱兩萍浮海偶相逢茶¶
烟禪榻行復幾時同　漏轉城頭春夜永小樓缺月疎¶
<pb:KR4f0044_SBCK_049-12a>¶
桐燈花何喜也能紅亂鴉棲後數盡北征鴻¶
　　　瑞鶴仙影(客舎咏燈花)¶
一枝鮮潤蘭膏裏蠅頭紅蕊初著戀他短檠愔愔不動¶
爲誰的爍蘆簾&KR0083;閣聽不了風鈴風鐸問何如髙燒銀¶
燭箏柱輥絃索　方便煩憐取欲剔還停任教開落不¶
如儂意只㝷常照人淹泊逺信無慿浪傳與屋頭𩀱鵲¶
趂沈沈細雨春夜動春酌¶
　　　八歸(寒食塘西道中與張介山别)¶
梨粧欲試杏泥未和芳訊饒半落後踏靑共&KR0204;長橋路¶
且喜討春舊伴近隣都有籬落靑旗書字大笑村店家¶
家&KR1118;酒好趂取水泛苕西天氣㺯晴候　遥想㑹城此¶
<pb:KR4f0044_SBCK_049-12b>¶
夕花游一曲多少行人回首湖船猶冷風前雨外燕子¶
未知歸否漸南程催赴勝賞幽期惜分手知甚日粥香¶
𩛿白散了新烟重來看插柳¶
　　　减蘭(已未四月别家作)¶
父書盈簏手澤猶新何忍讀也要頻開卷帙須防飽螙¶
來　阿奴碌碌門户全生難免俗莫便如儂氣沮妻孥¶
八口中(仲弟)¶
依依弱弟歷齒垂髫憐叔季孟去天涯仲氏殷勤卽汝¶
師　小時了了滿望長成頭角好玉樹庭階添取新陰¶
待我回(三四兩弟)¶
再三憐汝蚤歲無娘今䘮父慚媿稱兄忍聽閨中夜哭¶
<pb:KR4f0044_SBCK_049-13a>¶
聲　練裳竹笥量力行看他日事此别經年慰藉飄零¶
仗嫂賢(小妹)¶
臼邊相杵我爲長貧還累汝催上鳴機又替征夫製夾¶
衣　蹉跎生計浪走風塵非本意不爲封侯怕被人呼¶
馬少游(内子)¶
明年十二典謁可能陪客位嬾惰無端失學從渠正可¶
憐　文章何用却望家風留句誦勿更嬌癡夜枕晨餐¶
恃母慈(庚兒)¶
多年隨我戀主靑猿情亦頗臥犬籬根也似痴頑免應¶
門　閒中日課掃地澆花無不可留片蒼苔莫被羊牛¶
踐&KR0191;來(老僕)¶
<pb:KR4f0044_SBCK_049-13b>¶
　　　臺城路(初有江漢之役朱日觀王子穎桐村祝/豹臣家西&KR3003;叔德尹弟睂山姪追送於)¶
(朱與三表兄村/莊席上賦别)¶
無端遥&KR0204;西南路驪歌棹歌難理萬里瀟湘何涓一夕¶
&KR0003;甚才情綺麗萍蹤如寄望楚尾吳頭浪花無際屢改¶
行期多應依戀爲知已　銅盤燭黄初膩乍杯闌氣熱¶
合座成醉殘月流空曉星當戸一片離愁頓起天涯情¶
味𥮅只有淸風故人相似逺信毋忘時時煩附鯉¶
　　　木蘭花幔(端陽前二日程禹聲徐淮江餞飲/南湖舟次兼詶別俞右吉先生)¶
迤迤生浪態明鏡裏寫樓臺正&KR1313;渡中流綵旗颭灧畫¶
鼓喧豗離筵恰逢此節愛登柈鄉味近黄梅白白王餘¶
入𩜹靑靑昌歜浮杯　碧苔牋楮親裁句好勝金&KR0107;(時/欲)¶
<pb:KR4f0044_SBCK_049-14a>¶
(邀妓/不果)道擊楫舟中彈箏車上猶有人才旁觀定應見哂¶
感先生勸我盡餘醅京口且乘潮去武昌曾爲魚來¶
　　　臨江仙(平望驛)¶
兩岸菰蒲聞笑語人家只隔輕烟銀魚曉市上來鮮一¶
湖鶯脰水𩀱㯭燕梢船　屈&KR0204;郵亭剛第一眼中長路¶
三千南風吹夢到江天故鄉桑苧外無此好山川¶
　　　朝中措(夜遊虎丘)¶
笙歌十里過山塘到寺已黄昏客散當壚酒冷僧歸别¶
院茶香　一奩止水一堆講石幾轉廻廊及取無多淸¶
景獨吟獨歩何妨¶
　　　百字令(楓橋夜泊)¶
<pb:KR4f0044_SBCK_049-14b>¶
帆檣隱隱背孤城家指靑山一髮樓櫓亭臺都過盡離¶
了烟&KR0810;霧窟漁笛薲洲樵歌葦岸雲吐初&KR0076;月橋邊弭¶
棹愛他風氣淸越　猶是夜半鐘聲今來古往過耳成¶
飄忽可惜閒吟佳句少&KR0499;負靑鞵布襪獨壘吹笳斜塘¶
擊𣝔草草催明發照人無𥧌螢光幾㸃出没¶
　　　宴清都(過無錫風便不及泊遥望九龍在蒼翠/閒向隣舟分得山泉半瓶烹茶破睡)¶
陸羽經猶記數水品江南曾占第二濃翠堆鬟空靑抺¶
黛濛濛雲氣好風吹送吳船甚失却登臨勝地聽杳杳¶
幾杵疎鐘烟林正擁山寺　百&KR0211;割片茶園生涯飄泊¶
談何容易銀瓶金井夢中空想轆轤聲起五湖者番遊¶
興賴吹火烹泉有此把宜壺淨洗供春絶勝吳家買婢¶
<pb:KR4f0044_SBCK_049-15a>¶
(供春吳頤山婢名始製宜/興茶壺俗以爲龔春者訛)¶
　　　玉漏遲(夜過毘陵)¶
微凉乘小雨朦曨殘照尚含輕霧楊柳風多新月又生¶
南浦正是落潮時候有人在沙頭揺艣相𠊓去鄉音互¶
答愛聞吳語　已過七里郊坰聽茅店呼燈漁梁爭渡¶
去江漸近警𢚩猶傳列戍欲問隋家故苑知十六離宫¶
何處城外路黄昏角聲如訴¶
　　　殢人嬌(丹陽道上)¶
鴨嘴咿嘔羊頭轣轆人道是朱方古陸黄泥幾坂淸流¶
幾曲烟起處更添幾椽茆屋　地少江南雲寛江北眄¶
不到長天遐目官田放馬民田放犢願微雨村村稻鍼¶
<pb:KR4f0044_SBCK_049-15b>¶
抽綠¶
　　　水龍吟(登北固山)¶
岷峨雪水消來洪濤萬里從東注蒜山擁髻&KR0438;州曵帶¶
遥遥江歩滿眼興亡季奴草長人來古渡看南颿出口¶
城頭蘆管盡飄向揚州去　泥馬當年半壁更誰暇倉¶
皇北顧錦袍繡甲英雄事業却輸兒女夾岸黄塵滿瓶¶
名酒中流畫鼓到而今贏得登臨悵望渺平沙樹¶
　　　滿江紅(京口曉𤼵夜泊觀音門外)¶
空濶江天到此地覺吾身小寄身外蕭然一笠飄然一¶
櫂鐵瓮城髙鐃吹動金山寺近鐘鳴蚤把滿壺細酒(京/口)¶
(酒/名)酹波臣開懷抱　日上處東方曉帆挂候西風飽儘¶
<pb:KR4f0044_SBCK_049-16a>¶
迢迢極望白門斜照兩岸山移倒退馬千層浪逐前飛¶
鳥比下灘出峽順流船兼程到¶
　　　永遇樂(燕子磯同韜荒兄觀劇)¶
&KR0541;起千㝷嶙峋突兀濤舂萬古晚景融怡艑郎却&KR0204;日¶
落波平處蘆洲一帶柳堤數折人與鳬鷗並住還怕向¶
絶頂慿凌沈沈愁滿烟霧　隔船遥聽哀絲豪竹月影¶
朧朧輕䕶村落難㝷微風吹遞近轉磯頭路開元弟子¶
郭郎賀老剩想衣冠南渡也扺得商女歌殘凄凉玉樹¶
　　　解連環(訪周雪客於汝南灣不值)¶
大功坊下喚凉篷艇子撑入圖畫過水亭面面扶欄想¶
人隔荷風坐消長夏楊柳灣洄問徧了三兩鄰亞道水¶
<pb:KR4f0044_SBCK_049-16b>¶
西門外載酒載花別築亭榭　當時櫟園官罷便手掃¶
棠陰自闢精舎愛儒雅又到諸郎𥮅裙屐風流肻輸王¶
謝舊熟才名何必更十年同社還只恐吟成白雪調髙¶
和寡¶
　　　滿江紅(輓胡二寄先生)¶
蕭瑟崢嶸先君子舊曾遊地腸斷是麻衣入拜繐帷仍¶
几(出周/禮疏)九土難埋漂泊恨一棺竟蓋飛揚氣問茫茫七¶
十五年來天何意　亡國夢秦淮水懷舊賦山陽里甚¶
後生前軰無情有淚對此江山堪一慟如先生者今餘¶
幾但陶家門外白楊風蕭蕭起¶
　　　前調(胡震生索贈)¶
<pb:KR4f0044_SBCK_049-17a>¶
白鷺洲前芳草展滿灘新綠舊來是南康幾葉一枝片¶
玉手種東陵&KR0438;五色眼看度索桃三熟嘆過江人物柳¶
吹綿飛相逐　兒女怨淸溪曲男子恨新亭哭剩輪囷¶
劔膽酒邊棖觸八十髙堂行尚徤六千君子今誰屬指¶
長江如練去吞天鍾山𪋤¶
　　　渡江雲(蔡璣先鉉升兄弟招同王璞菴胡震生/泛舟秦淮席上分調)¶
人家垂柳亞水葓花放簾卷落潮天岸容隨棹轉碧檻¶
紅闌佳處互洄沿時光縱好奈撩人滿目山川把一幅¶
烏絲欄展同寫入新篇　尊前故鄉在望七十長亭問¶
離觴幾遍還又𠊓荷陰擘藕葉外聞蟬斜陽帽影微風¶
袖知後期更落誰邊欲别也河梁錦纜重牽¶
<pb:KR4f0044_SBCK_049-17b>¶
　　　邁陂塘(飲胡星卿先生白鷺洲荷亭上)¶
繞名園渟泓淥淨白蓮鏡裏開合檀橋西岸淸無暑迎¶
面香來恰恰烟景豁望不盡城端山色林梢塔移來小¶
榼喜蘿薜侵衣葫蘆貯酒觴政罷秦法　渾忘却舊日¶
朱門邸閤沙田十畝環匝柴籬近與隣翁接鷗鷺馴如¶
鵝鴨泥滑滑任𢚩雨催詩飛去無多霎芒鞵醉&KR0191;正蓼¶
外潮平花西月到歸路聽鞺鞳¶
　　　安公子(題余鴻客杏花村居是日品茶而不鬥/酒填詞紀之)¶
幽絶城南墅女牆一曲當環堵門外綠陰陰乍合啼鶯¶
𨕖樹障扇驅塵剝啄㝷常去爲新茶偶爾留人住正小¶
年平半日影婆娑停午　少日&KR1118;豪舉近來好事猶如¶
<pb:KR4f0044_SBCK_049-18a>¶
故無酒須酤也不費茅容雞黍直愛君貧雜坐忘賓主¶
借玉川七椀爲談麈看淸風出屋洒作竹梢凉雨¶
　　　應天長(蔡龍文招同方邵村侍御吳待觀孝廉/胡震生王璞菴家韜荒集懶園席上分)¶
(調兼示令/季五玉)¶
舊時歌管地想丘壑閒情謝傅曾寄江左風流曷末封¶
胡又起百年花木秀數不到平泉小記𥮅只有桐梓樊¶
家芝蘭𡊮氏　羡爾好兄弟問第五名髙何如驃騎永¶
日碁聲翻盡楸枰餘𫝑便長安似此但對酒厭談時事¶
旣醉也畫舫斜陽柳邊還檥¶
　　　八聲甘州(送王璞菴入山左戎幕)¶
怪相逢何晚又蒼茫千里動離愁聽一聲畫角滿城落¶
<pb:KR4f0044_SBCK_049-18b>¶
日客散江頭杳杳天低鶻没西北是靑州淮水新來淺¶
馬渡中流　見&KR0003;舊年山左正塵荒古驛草占平疇喜傳¶
來好語五月麥先秋若天心肻憐赤子且從他賣劔買¶
耕牛官居暇劉郎雄槪好臥髙樓¶
　　　樓中天(發金陵王汾仲胡震生追送于江干留/此志別)¶
揚舲欲渡正吳天六月江流怒漲昨夜酒醒今日别起¶
喚炎風五兩潮嚙空洲雨來髙岸一片蒹葭響山川如¶
畫殘樽重此相向　可奈芳草東西浮雲南北去住都¶
無狀珍重臨岐留欵語只要毋忘疇曩知有前期難分¶
此夕&KR0210;莫勞長想有書好附紅鱗白鴈還往¶
　　　滿江紅(野泊即目)¶
<pb:KR4f0044_SBCK_049-19a>¶
牛渚西來三十里平蕪極目趂幾箇&KR1299;艚相約剪江同¶
宿沙際&KR0699;閒窺白鷺槐陰篴晚歸黄犢喜無名小聚自¶
成村淸流曲　籬缺處門栽竹烟起處蘆編屋早映檐¶
一帶野田新綠微雨去添峰頂翠好風來皺波紋縠更¶
依依飛鳥帶斜陽投姑熟¶
　　　驀山溪(天門山又名蛾睂山)¶
曉江寫鏡兩道蛾睂展別浦翠生烟與染就黛螺深淺¶
三竿日上宿霧欲消時風力軟逺帆移百里看猶見¶
當年太白傑句曾傳徧氣𧰼吐長虹最好是天門中斷¶
眼前光景同此一經過問作者更誰與俯仰才何限¶
　　　浪淘沙(繁昌舊縣)¶
<pb:KR4f0044_SBCK_049-19b>¶
略彴𠊓蒼葭酒斾天斜縣南風色野人家黄石堆牆茅¶
當瓦還占平沙　烟外曉程賖去去天涯嚴城何處不¶
吹笳恰似廢池喬木畔一一啼鴉¶
　　　碧芙蓉(望九華山)¶
參參伍伍倚翠屛千仭芙蓉碧聚微陽初逗幾峰見日¶
幾峰還雨浮嵐擁靄靑不斷池陽路乍前頭秀偪人來¶
被長風猛送帆去　擬向遥空攬取把玲瓏一壺貯怕¶
仙人掌上九女鬟輕幻成烟霧讀罷靑蓮句問東道今¶
誰爲主𢬵盡日閒倚船窗舉頭數了重數(九華今在一/壺中白雲穿)¶
(透碧玲瓏皆蘇東坡句王介甫望九華詩峩然九女鬟/爭出一鏡匳李太白望九華贈韋仲堪詩君爲東道主)¶
(于此臥/雲松)¶
<pb:KR4f0044_SBCK_049-20a>¶
　　　南浦(皖口舟中)¶
吳楚此分疆瀉中江&KR0033;到長風沙觜潮滿浸靑山澄如¶
練隱隱魚龍欲起南城飲馬北城吹角蒼煙裏萬井樓¶
臺連埤堄俯瞰渾疑無地　霞標古塔層層控巖𨵿閱¶
盡舳艫千尾美滿挂帆風朝來便又送遊人過此湘天¶
尚逺亂雲生處浮濃翠喜近大雷西岸望■一㸃小孤¶
如髻¶
　　　㸃絳唇(雨後泊李陽湖)¶
皛皛空江釣絲風起漁灣暮舂耡飛去幾㸃沙頭雨¶
過盡輕雲忽見晴霞吐垂楊渡亂峰缺處回首來時路¶
　　　燕山亭(月下聽隣舟彈琵琶)¶
<pb:KR4f0044_SBCK_049-20b>¶
水濶山長二十五絃淸怨不勝迭奏何處飛來一𣲖秋¶
聲颯颯驚沙洒袖喚起愁心向曲浦移船相就還又問¶
截取曹綱是誰妙手　忽然裂帛聲終正雨止風收碧¶
天如晝月縆漸滿漏箭頻催人間幾人回首楓葉蘆花¶
便比似潯陽江口邂逅𠊓若箇廻燈添酒¶
　　　長亭怨慢(過湖口追荅俞大文兄弟)¶
論要害西南鎖鑰萬馬奔騰𩀱鐘噴薄湖波横截孤城¶
勒住亂山脚烟消日落倒影動千家郭下有一𩀱魚曾¶
傳與故人夙約　寂莫嘆我經此地恰值機雲入洛閒¶
㝷遊跡空悵望幾重雲幕把兩年别裏新詞半題在江¶
聲小閣待掃壁來看應憶南飛烏鵲¶
<pb:KR4f0044_SBCK_049-21a>¶
　　　渡江雲(六月十五夜同韜兄琵琶亭對月沽酒/不可得塡此解嘲)¶
烟波三十宿一輪鄉月兩度向人圓洞庭西上路弱柳¶
江頭旋換白門船天涯淪落泣靑衫司馬誰邊漫㽞得¶
琵琶亭古冷落四條絃　依然流分九𣲖劍&KR0204;𩀱峰嘆¶
荒凉滿眼便擬博兄酬弟勸醉也無緣前生定入東林¶
社知後期重結何年征夢濶白雲回首江天¶
　　　長亭怨慢(武昌縣西道士洑亦名西塞山絶壁/臨江上有張志和祠按西塞山在吳)¶
(興唐書張志和金華人顔眞卿守湖/州時志和來謁願浮家泛宅往來苕)¶
(霅間踪跡未嘗入楚也陸放翁入蜀/記云即𤣥眞子漁父詞云云者苐未)¶
(詳考/耳)¶
浮空欲翥翠色移來正扁舟剪渡一峰忽轉黄冠形狀¶
<pb:KR4f0044_SBCK_049-21b>¶
迎人似俯殘霞紅歛送幾㸃神鴉飛去&KR0204;前頭隱隱孤¶
城已辨黄州烟樹　磯邊小作遲留向香火荒祠笑問¶
漁父鱖魚肥美𥮅只在苕霅溪山深處生前好事多著¶
了淸吟幾句又分得西塞山前别𣲖斜風細雨¶
　　　臨江仙(漢陽立秋)¶
楸葉剪花桐落子半年節物旋更湘裙紅映漢江淸擣¶
衣人去浦口暗潮生　斗柄西回天在水家家暑退凉¶
輕數聲促織近窗鳴二更月落燈火已多情¶
　　　河瀆神(桃花夫人廟)¶
覇國好山川夕陽平楚蒼然洞門王𧰼閉嬋娟露桃開¶
謝年年　至竟息亡緣底事花並樓中人墜千古消魂¶
<pb:KR4f0044_SBCK_049-22a>¶
都似此細腰宫又何地¶
　　　驀山溪(玉沙署庭有菊數本課僕除草編籬以/䕶之亦知花時未必留賞聊以習奴軰)¶
(之勤/爾)¶
階除荒菊刈草還成圃天意却如人便添洒夜來疎雨¶
竹䦨干外翠色曉葱蘢秋未老露初濃誰識栽培苦¶
年年九日籬下曽期汝抛却故園叢又坐閱歲時荆楚¶
西風有信獨客去無程霜降後鴈來時自有黄花主¶
　　　虞美人¶
乍凉天氣淸于水漸近中秋矣玉鈎素手兩纎纎&KR0204;與¶
𦘕樓西角月初三　王昌只在牆東住消息慿何處半¶
年淸夢落天涯今夜一燈明滅忽思家¶
<pb:KR4f0044_SBCK_049-22b>¶
　　　臺城路(自到江陵三得王桐村書感其勤惓之/意塡此奉答)¶
來鴻去燕綿綿路驚心二三千里骨月無多平安却賴¶
六六紅鱗頻寄吳霜初試想橘瓣分苞蟹螯斷跪䆉稏¶
村邊柴門相望老兄弟(謂子/穎)登髙却當此際長江遥¶
極目何限雲水沙市留詩旗亭畫壁誰管渚宫故事蘆¶
花風起正鼓瑟人來數峰銜翠渺渺知音滿懷空憶子¶
　　　前調(妓席作)¶
屏帷乍卷佳人出夜堂靜愔愔地兩板紅牙一枝淸笛¶
𠊓有盧郎偷倚歌頭酒尾漫博得當塲厭厭微醉爾許¶
風流烟花南部興聊寄　座中年少凡幾是誰先感嘆¶
家隔千里珠箔飄燈紅筵奪目惱亂江東蕩子天涯失¶
<pb:KR4f0044_SBCK_049-23a>¶
意倩半幅羅巾揾將淸淚檐雨瀟瀟曲終更漏起¶
　　　賀新凉(秋晩獨上荆州城樓)¶
飛過蠻天雨背孤城夕陽西下大江東去虎渡龍洲依¶
然在長是馬嘶日暮有獨客登樓懷古豚犬英雄都不¶
問問成名孺子今何處秋太晚散砧杵　山川洵美非¶
吾土向江陵裌衣催換一番寒暑翠冷紅酣微霜後變¶
了荆門烟樹且目送邊鴻南度隔岸殘雲流欲盡&KR0204;空¶
濛下是衡陽路愁浩浩共誰語¶
　　　氐州第一(與韜兄江陵分手久不得武陵消息/近傳已赴南昌幕府因便寄懷)¶
木末霜催風信乍𦂳龍山別酒曾勸路&KR0204;桃源小船壓¶
浪安穩過湖眠飯峒戸熢烟滿底處覓秦人雞犬譜首¶
<pb:KR4f0044_SBCK_049-23b>¶
新詞竹枝聲裏蠻謌倘變　客况蹉跎秋晼晚盻消息¶
魚沈素斷聞&KR0003;東游滕王閣下趂一帆風便念孤飛何¶
日到參差翼江湖定倦應記蘆花舊時羣有(襯/字)爐峰小¶
鴈(小鴈過爐峰李長/吉寄小季詩中句)¶
　　　木蘭花慢(雪後再登龍山落帽臺)¶
暴晴冬候變晨旭暖凍痕開趂雪洗荒郊馬蹄&KR0604;蹀不¶
起纎埃前遊菊枝初綻又蜀江寒碧接天廻逺客豈期¶
再到閒僧及記曾來　生涯落拓情懷餘悵望費徘徊¶
諒戎服參軍旁人應笑知已猶猜風前偶然落帽也何¶
妨借酒寓恢諧便作此鄉故事一堆土阜名臺¶
　　　夢横塘(題城南田老齋壁)¶
<pb:KR4f0044_SBCK_049-24a>¶
鵲巢門巷老樹低牆映簷一帶城雉三逕頻開俗士駕¶
㝷常不至雕斛栽花瓷盆養石滿欄蒼翠愛微霜初度¶
濃日猶温都未有殘冬意　楚南風物無多剩何參老¶
去能談往事淸景依然只難得閒人如爾擬約箇酒徒¶
再到想見梅邊雪翻蕊洗研求題嘗茶看𦘕與重揩棐¶
几¶
　　　拜星月慢(夜渡荆江時官軍初下湖南)¶
霜壓疎篷水銜柔艣虎渡晩來催喚刀尺寒衣𢚩砧聲¶
不斷孤帆色漸人西南天地背&KR0204;江橋酒幔第一籖程¶
報公安小縣　記今宵旅宿辭津舘淸無𥧌勌枕惟長¶
歎幾番起視婁氐泛中流纔半漸微茫月&KR1089;楊潭岸湖¶
<pb:KR4f0044_SBCK_049-24b>¶
天濶燐火如星燦又依依移過前灘起一行驚鴈(楊潭/岸在)¶
(荆江見岳/陽風土記)¶
　　　驀山溪(冬杪罾市道中)¶
氷開平灃輕浪參差起樹杪一峰晴映極浦蒼烟小市¶
長竿曬網𦘕裏著漁舠風澹處雪消時好景江南似¶
亂餘雲物不料還留此過眼惜匆匆&KR0204;前路又侵亭燧¶
(時聞禁旅/尚駐辰州)白雲回首家在五湖東湘渚鴈洞庭魚㑹我¶
南遊意¶
　　　齊天樂(庚申武陵立春)¶
綠蘋兩岸晴光轉𨵿心乍聞綿羽樹掩蠻旗草迎塞馬¶
冷落滿城簫鼓寒梅未吐被横管聲聲催開最苦南陌¶
<pb:KR4f0044_SBCK_049-25a>¶
東郊有誰結伴討春去　當時賓客遊處蒼苔閒㝷徧¶
猶記題句野竹&KR0210;隣山茶出屋此景眼前非故蕭條如¶
許賸鷗鳥灣洄幾家還住及泛扁舟水生挑菜渚¶
　　　前調(元夕)¶
春來天氣不長好已經幾番風雨柳態將絲燒痕猶黒¶
未辦靑鞋遊具良宵三五對燭影揺紅缸花細吐遥憶¶
家園隔年燈下小兒女　當時舊&KR0191;歌路聽十番大小¶
拍徧南部村酒柔情隣姬索笑都是夢曾遊處楚南風¶
土但月黒軍城棲烏匝樹還有樓頭鼕鼕傳漏鼓¶
　　　徴招(得外舅陸先生都下書)¶
陂湖萬古浮烟地光風這回流轉碧水上赬魚迨春氷¶
<pb:KR4f0044_SBCK_049-25b>¶
初泮殷勤傳信到喜白髮加餐猶健勝友題襟舊交結¶
襪歸期荏冉　應念楚天遥開緘處人在洞庭西岸鄉¶
思與離愁縱𢚩觴難緩我來幕下翁留輦下緫非始願¶
幾時共情話田園對窗燈一盞¶
　　　邁陂塘(得盛鶴江書兼寄文可上人)¶
憶離筵綠醪紅燭黄頭入𩜹新饜滿湖烟月歸人醉催¶
解荷陰弱䌫波㶑灎𥮅食宿程遥多𠊓沙頭店長魚似¶
劒每對了南烹便思鄉味此意肻忘蹔　誰更念靑草¶
瘴生寒歛蠻禽啼近山檻傳來懷袖加餐字慰我萍漂¶
梗泛差不憾想還往風流二老年來占紗㡡竹簟問醉¶
裏逃禪吟邊聨社別後興增減¶
<pb:KR4f0044_SBCK_049-26a>¶
　　　珍珠簾(早春寄弟)¶
何心遂作周南客煞等閒暗把年光抛擲路已苕苕况¶
阻湘帆楚驛笛裏梅花飄欲盡最難禁冷猿濕雪脉脉¶
正黄昏愁坐一番憶别　咫尺家山不隔喜池塘佳夢¶
來依今夕南畝共巾車向草烟牛跡到此始知田舎好¶
悔鞍馬江闗䟦渉役役咲逡廵歸計幾時纔决¶
　　　朗州慢(余來武陵當兵燹之際觸目荒凉遡劉/賓客之舊遊悽愴慿弔與姜白石追思)¶
(小杜寄&KR0099;畧同因和其自度揚州慢一/闋以見意用其韻而易其名亦猶春霽)¶
(秋霽之不/改調云爾)¶
屈子亭荒隱侯臺廢沅江苦霧難晴聽鷓鴣呌處又春¶
水初生問仙路紅霞逺近匆匆花事愁滿刀兵但烟扶¶
<pb:KR4f0044_SBCK_049-26b>¶
殘柳馬鞭靑入空城　風流司馬向詩篇都&KR0009;閒情有¶
曲度南音采菱歸晚白馬湖平倂入竹枝歌裏遊人去¶
流盡灘聲念劉郎前度也如杜牧三生(招屈亭隱侯臺/見劉集中采菱)¶
(曲竹枝詞皆其/在朗州時所作)¶
　　　武陵春(泛小舟渡沅江㝷梅)¶
城外淸江江外草草色已迎船人在煙波擙靄間渡口¶
夕陽山　隔岸酒帘招我去春意在漁灣醉插江梅帽¶
影偏攜得一枝還¶
　　　木蘭花慢(季叔將往辰州以佩刀奉別)¶
書生緣底事都草草學戎裝望盤瓠城南馬頭塵起邊¶
日無光舊來横磨一劍知爲誰拂拭爲誰藏縱使長騰¶
<pb:KR4f0044_SBCK_049-27a>¶
紫炁&KR0533;教輕露寒芒　臨岐把贈意偏長對此兩茫茫¶
悵鋏底歌殘環邊約負人老蠻鄉家園五千里外好換¶
牛買犢返耕桑留向雞豚春社恢諧割肉何妨¶
　　　昭君怨(江樓偶題)¶
風去波紋簇簇嫩柳嬌鴉新浴樓外晩晴天好山川¶
一𣲖空&KR0293;影裏漁唱乍沈還起歸興滿江湖得歸無¶
　　　鬥百草(上已武陵西郊閒游有懷東亭又微聲/山諸弟姪)¶
甲子𡨕𡨕半春飄雨無人管及取新晴裌衣襵&KR1099;一領¶
輕衫催換小城西有柳&KR0482;漁罾水平花堰正馬渡中流¶
鳬汀嫩綠鷗波清軟　猶記杯浮曲渚草&KR0191;斜川幾處¶
追遊約吟伴去每攜衾來多聨袂向斜陽參差影亂如¶
<pb:KR4f0044_SBCK_049-27b>¶
今但薺合沙田人不見湖南岸對桃開俄驚春晩¶
　　　掃花游(清明後一日再游枉山與山學禪師茶/話)¶
去城不逺被野趣招人路廻峰起幾家桃李並隔花婭¶
姹髙鬟相倚㺯袖風來好片&KR0191;靑天氣𥮅多是夢後韶¶
光眼前詩意　遥&KR0204;方外地有白髮閒僧蕭然孤寄前¶
遊省記正殘燈𢚩雪梅粧初試轉眼春深又和葉摘將¶
靑子茶烟裏聽鐘聲再㝷山寺¶
　　　邁陂塘(送楊粲英徃湘潭)¶
乍雲開琵琶峰頂撲人嵐氣濃暖桃花水汎淸明後翠¶
轉湘帆一面風色便&KR0204;六六蒼灣突過川程半新烟兩¶
岸喜鮭菜旋通舟車不隔行子望江縣　封侯事三載¶
<pb:KR4f0044_SBCK_049-28a>¶
未酬初願却從閙處閒看山川洵美非吾土贏得將軍¶
善飯君莫嘆漸髀肉生來𩀱掌摩挲徧長沙米賤好壓¶
取歸航擣香炊玉爾汝互相勸¶
　　　南浦(次張玉田春水韵)¶
風澹日濃時寫渟泓映徹鏡奩春曉含意待流紅揉藍¶
淨一抹沙痕輕掃浮萍開處依依𠊓母鳬雛小逺浦柳¶
陰魚欲上已接船頭芳草　殷勤流下三湘倩幷刀與¶
把半江剪了汀瀅小灣洄苔猶濕想有湔裙人到閒情¶
深淺舊聲舊耳聽來悄試問西陵橋畔路知遊舫新裝¶
多少¶
　　　氐州第一(立夏)¶
<pb:KR4f0044_SBCK_049-28b>¶
風雨蠻天節候無凖熟衣重御初夏燕未將雛鶯初喚¶
侣何處故王臺榭好景難抛也第一是橋邊柳下幾顆¶
朱櫻半甌紫筍客中瀟灑　見&KR0003;耕犂行已駕乍添種¶
離離桑柘近水人家舎南舎北正蚤𧖟浴罷想一聲啼¶
鴂到茅檐外薔薇應謝計日晴邊綠陰成重來繫馬¶
　　　安公子(寓庭芍藥一窠花垂放矣余將理沅南/之棹不及待其開留詞别之)¶
初見叢添蕋小欄一日千回倚風信參差屈&KR0204;到今番¶
第幾冉冉韶華漸入靑春尾人欲别試問花知未聽栗¶
留啼處也喚將離兩字　明日吾行矣等閒負了揚州¶
𬗋蠒栗梢頭風物料依稀相似可惜開時少個狂書記¶
咲眼前緣淺猶如此更休論此外載酒㝷詩何地¶
<pb:KR4f0044_SBCK_049-29a>¶
　　　滿江紅(内子三十帨辰寄此爲壽是日在桃源/舟中)¶
咫尺仙源何處問雲中雞犬剛一笑舊年三十流光轉¶
眼萬事無如儂失計一家只要君長健把江湖好語報¶
平安加餐飯　天四月江南畔初夏景村居滿正鳩鳴¶
椹熟野𧖟成繭繞𦞃憐深兒女拜傷心憶侍翁姑宴料¶
愁邊窺鏡旋添絲歸來見¶
　　　滿庭芳(従住灘歩行渡朱洪溪)¶
雨送微凉客貪緩步意行稍轉灣澴到天古木藤老葉¶
緜蠻野果枇杷初熟繁枝重𤠔鳥爭攀窺人過一羣驚¶
竄石上墜啣殘　前山㝷不到泉聲落磵響珮鳴環便¶
褰裳欲涉氷(去)足生寒忽展黄雲一片秧田外雉尾堪¶
<pb:KR4f0044_SBCK_049-29b>¶
删重循省霎時光景偷入畫圖看¶
　　　醉太平(船溪驛)¶
山行澗行風程雨程紅榴小驛初晴報前岡路平　溪¶
田碓聲畬田火聲煩他布穀催耕指烟綿草靑¶
　　　浪淘沙(楠村梅花橋佛閣小憇)¶
欄檻落鮮澄倒影分明今來古往一郵亭閣下長橋橋¶
下澗馬渴泉淸　拉㳫是蠻程難得佳名戍人行盡野¶
人行如此溪山留不住&KR0076;月旋生¶
　　　好事近(麻陽同天寺僧房)¶
&KR0661;色起孤城烟外千峰俱淡竹几藤床&KR0083;帳有新蟾來¶
瞰　山椒一夢已如仙歸路去時暫約略蘋花小港棹¶
<pb:KR4f0044_SBCK_049-30a>¶
微波㶑㶑¶
　　　南柯子(初入麻陽溪)¶
潄玉風生頰跳珠雪濺肌&KR2349;船截浪去如飛絶勝馬蹄¶
泥滑汗頻揮　山鳥飄紅帶溪禽浣翠衣只除夾岸酒¶
樓稀宛似西谿留下橛頭歸¶
　　　摸魚兒(遣家信&KR0083;有餘幅書此足之)¶
自依人靑油幕底征衫再換凉燠吳雲郢樹微茫外萬¶
㸃黔山髙矗慿短目眄不到西陂荷柳東橋竹濃陰淨¶
綠想香澹風漪塵淸苔砌暑意減新浴　凝情處應諒¶
歸期難卜炎荒馬首人獨匆匆堠館斜行字手擘藤牋¶
小幅書未足補一闋新詞架筆挑燈讀客懷不俗料逺¶
<pb:KR4f0044_SBCK_049-30b>¶
信來時鵲靈最蚤爲我報茅屋¶
　　　臨江仙(銅仁郡閣雨望)¶
暮暮朝朝多變態偶然一露晴輝孤城四面萬&KR0280;圍卷¶
簾何處雲重雨飄絲　梔子坪邊新漲𢚩鷺鷥立盡空¶
磯麻陽&KR2349;子綠蓑衣白魚三寸江口販鮮歸¶
　　　花犯(石榴)¶
是何人移從西域幾時到南土依山𠊓路映絳蕚丹華¶
髙下無數眼明我是紅樓主幽遐同恨阻最苦是繞枝¶
啼血對花聽杜宇(元微之感石榴詩非專/愛顔色同恨阻幽遐)𨵿心節物¶
記吳孃匆匆曾過了那年端午窗近水人正在綠陰陰¶
處𠊓偏髻一痕微逗映小朶珊瑚籠繭虎而今向蠻中¶
<pb:KR4f0044_SBCK_049-31a>¶
重見紅裙誰妬汝(唐萬楚詩紅裙/妬殺石榴花)¶
　　　瑞鶴仙(鳯仙花)¶
參差開也得看嬝嬝娉娉垂垂滳滳多般鬥顔色任張¶
家呼婢韋家稱客小庭南北細飛來丹禽一一向天涯¶
似慰覉愁與𡡾煙朝露夕　幽絶苔茵稠&KR1099;落瓣無多¶
寸心易結好風披拂草蟲䔩䔩飛出愛佳名合作女兒¶
憐取㫄人未許偷&KR0933;微嫌他&KR0204;染紅尖和花擣葉(張文/潛詩)¶
(金鳳乃婢妾紅紫徒相鮮本草韋君呼鳳仙爲羽客劉/貢父詩輝輝丹穴禽矯矯翅翎展宋光宗李后名鳳宫)¶
(人避諱稱爲好女兒花楊鐵崖詩夜/擣守宫金鳳蕋十尖盡換紅鴉觜)¶
　　　蘭陵王(安丘劉丙孫故相國少子也風塵天未/來䆠沅州與楊中丞有通家之誼銅仁)¶
(郡齋共數晨夕知薄官非所樂/也因用其扇頭舊韵塡詞贈之)¶
<pb:KR4f0044_SBCK_049-31b>¶
楚天杳奈此山頑石老泥活活苦竹岡頭愁度䨧猿萬¶
松杪鴈飛眞不到馬足羊腸空繞更誰念釋屩從軍中¶
有劉郎正年少　滑稽何可少嘆相國流風于今頓邈¶
衣冠只博揺頭笑便東華夢隔西華交在一官爭抵歸¶
去好君聽子巂鳥　懊惱亂懷抱&KR0204;平野靑徐浮雲海¶
嶠扶桑日上雞鳴蚤甚登臨回首每當西照鄉𨵿一髮¶
目已斷靑未了¶
　　　前調(贈吳鴈山次前韵)¶
絲路杳人向此中易老望銅崖衮衮山尖一握孤雲起¶
天杪歸飛何日到烏鵲南枝頻繞角聲𢡖戰地相逄自¶
嘆臣今不如少　君才時所少喜通介如常舊來徐邈¶
<pb:KR4f0044_SBCK_049-32a>¶
人情爭滿淳于咲問眼中桑海胸中壘塊半生知巳赴¶
誰好依依失羣鳥　煩惱休縈抱有短檝長鑱釣江吟¶
嶠勿嫌白髮盈頭蚤只無多髩影鏡邊羞照西垣斜日¶
夢裏事猶了了¶
　　　木蘭花慢(七夕江口舟中作)¶
晚程西晃路深崦裏著扁舟看薄霧成雲片雲成雨一¶
雨成秋推篷坐聽餘滴漸輝輝紅日下蘆洲似磬凉蟬¶
到耳如梳新月當頭(白香山詩巴/蟬聲如磬)灘聲東瀉火西流¶
佳節客難酬憶貰酒湖亭曝衣村巷吹笛江樓孤萍近¶
來蹤跡擬乘查碧落問牽牛獨夜飛飛烏鵲五溪渺渺¶
鳬鷗¶
<pb:KR4f0044_SBCK_049-32b>¶
　　　百子令(八月十五夜銅仁坐雨有懷德尹潤木)¶
良宵淸景莽回頭鄉社年年三五碧海纎雲都歛盡空¶
外凉蟾飛度蟋蟀柴門豆花籬落豔豔疎燈吐兄酬弟¶
勸中庭好片風露一自&KR0215;影南遊十分圓月不照蠻¶
方路萬事干戈揮手外咏罷微飈桂樹半嶺猿休極天¶
鴈斷坐聽瀟瀟雨此時離恨燭花對客能語¶
　　　前調(十六夜見月&KR1099;前韵)¶
狂雲妒月甚無情掩却盈盈十五賴是今年秋帶閏還¶
有中秋一度二八淸光隔宵晴意不料團圞吐移來牆¶
角疎桐猶滳圓露　誰似太白詩豪相邀對影同此天¶
涯路我欲舉杯缾已臥𢬵得不眠倚樹椒館蟲吟竹門¶
<pb:KR4f0044_SBCK_049-33a>¶
風過靜聽翻疑雨沈沈永夕素娥相𠊓無語(李長吉詩/吳貭不眠)¶
(倚桂/樹)¶
　　　鵲橋仙(庚申閏中秋)¶
天髙露冷一輪山月又是十分圓候平分節序屬中秋¶
問今夕可平分否　桂叢香過菊叢香淺省對新花殘¶
酒&KR0002;教餘閏帶重陽𥮅此會巳登髙後¶
　　　臺城路(浦市别宋梅知並簡故園諸子)¶
黄花黄葉沅南岸相逢便經揮手浦口覊帆尊前新月¶
此㑹他鄉難又踟&KR2458;搔首羡獨木船輕歸程易就我亦¶
思歸客中送客抝楊柳　舊交屈&KR0204;某某感因風寄訊¶
書疏都有離緒紛紛報章草草此外儘煩君口多能記¶
<pb:KR4f0044_SBCK_049-33b>¶
否好爲我殷勤徧傳良友預想挑燈故園他夜酒¶
　　　㸃絳唇(冬杪發銅仁晚宿松樹坪)¶
醉别江城荒荒野宿投村𣝔䳌啼月落茅店孤燈著¶
老馬迎風衣上霜花薄天垂幕孤雲一握吹散咿咿角¶
　　　淸平樂(平溪道中㣲雪)¶
深江薄雪人去清浪驛佳句巧従驢背覓此地何來此¶
客　臘梅香遞前山戍旗插過烏蠻天末鴻飛不到傳¶
&KR0463;與報平安(時官軍初/恢復貴陽)¶
　　　洞仙歌(渡重安江)¶
丹危翠險乍懸繩度索井底人従半空落有淸江拖帶¶
抹斷雲根天一綫兩面奇峰峭削　英雄何事業飛鳶¶
<pb:KR4f0044_SBCK_049-34a>¶
&KR1089;處拍岸波聲怒時作便策馬中流馬亦徘徊行人去¶
夕陽哀角料無分食肉覓封侯笑占夢無端誰如宋桷¶
(食肉占夢出/𣈆書索紞傳)¶
　　　金縷曲(清平縣)¶
雪洗黄茅瘴掃寒空纎雲斂跡層巒獻狀縣小人稀餘¶
三戸亂後偏留想像也不負詩家吟賞錦市花塲㝷不¶
到賸淸平兩字仍無恙些個事動惆悵　行行相見坡¶
西望指前頭羊腸武勝塞笳悲壯屈曲&KR0706;崎髙低路三¶
十六梯難上煩傳語百蠻君長但使官廉民復業便紅¶
苗白㸑吾亭障圖可按示諸掌(羊腸武勝/二𨵿名)¶
　　　消息(宿楊老驛)¶
<pb:KR4f0044_SBCK_049-34b>¶
百里中途孤城小馹岡重巒&KR0232;皁帽蒙頭靑氊褁手暮¶
寒猶觸微陽西&KR1089;趂虛人散客與昏鴉並宿正山頭野¶
火燒殘聽風過蕭蕭竹　舊家名酒慿誰買醉零落低¶
帘剩幅想雪水初添年時此際比舎新篘熟可堪回首¶
六亭南北一片荒烟廢𪋤更何時翠袖牽蘿重來補屋¶
(清平豆腐楊老酒此鄉口號/自此至平越府凡有六亭)¶
　　　玲瓏四犯(韜荒兄昔過黄絲驛賦二詞組織極/工今來不無蔓草零露之感塡詞寄)¶
(之)¶
風凹回鳶氷槽溜馬去來此路相左神傷離亂後事往¶
逡廵箇征鞍欲停無那問佳名最憐婀娜城北城南堠¶
長堠短回首轉愁我　蠻孃憶當壚坐有蛛絲迎面伴¶
<pb:KR4f0044_SBCK_049-35a>¶
客燈火曹家碑背上好字思量過酒人一别紅顔散更¶
誰把平原繡作(做)擬寄和歸牋却匆匆未果(白香山詩/别後曹家)¶
(碑背上思量/好字斷人腸)¶
<pb:KR4f0044_SBCK_049-35b>¶
