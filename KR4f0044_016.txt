# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:15.674000
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0273-016敬業堂詩集-卷第十六.
<pb:KR4f0044_SBCK_016-1a>¶
敬業堂詩集卷十六¶
　　　　　　　　　海寧　查愼行　悔餘¶
　客船集(起壬申九月/盡十二月)¶
　　樂天琵琶行自述遷謫之情託于送客而不著其¶
　　姓字未必果有其人也今余與恒齋别正值楓葉¶
　　蘆花之候恒齋官况不異左遷别後倘有詩見及¶
　　其母使人疑此客爲烏有子虛乎¶
　　　留别恒齋太守次見送原韻¶
小住衙齋忽半年河梁只在一尊前重携風雨登山屐¶
又上江湖載酒船有此别離成我老無多才調感君憐¶
蘆花楓葉殘秋路不聽琵琶亦黯然¶
<pb:KR4f0044_SBCK_016-1b>¶
　　　鎖江樓下再與恒齋别¶
聚散眞無奈行期已數更不緣歸路遠翻遣别愁生潮¶
到潯陽縮江過皖口平戍樓今夜月相送比君情¶
　　　早發湖口縣¶
山色滿空城蒼烟帶曉晴舟人辨風信&KR0028;吏候鷄鳴湖¶
勢三秋减江流九月淸半年經六度此度是歸程¶
　　　初秋與恒齋住舟彭澤余有七月初三月五律¶
　　　一章重經此地屈&KR0204;六十日矣聚散之感愴然¶
　　　入懷再作一詩附九江後信¶
小縣江天豁西南月吐鈎轉頭如昨日撫景忽殘秋路¶
改攀&KR0699;岸燈明隔浦舟烟波三宿夢猶自戀江州¶
<pb:KR4f0044_SBCK_016-2a>¶
　　　舟過大雷岸二首¶
雲&KR0053;霧散來時路竒險初欣過馬當風日晴和秋澹蕩¶
江山平逺樹微茫畫圖側畔移帆影明鏡中間耀眼光¶
合與詩家添好句不然&KR0499;負薄遊裝¶
荒洲夾岸沉漁蕝小市臨流颺酒旗去舫校多來舫少¶
遠山不動近山移鷗憐故侶行(音/杭)相傍雁折斜風字亦¶
竒一事歸人獨惆悵匡廬西望已迷離¶
　　　夜抵黃石磯¶
過盡魚&KR0699;蟹籪邊依稀村落在山前半江烟霧半江月¶
一隻夜深歸客船¶
　　　撘魚詩(有序)¶
<pb:KR4f0044_SBCK_016-2b>¶
沿江捕魚者碇小船急流中截竹二尺許緡而不鈎¶
繫豕肉作餌兩人對把一竿隨放隨&KR0053;鰷魚長二三¶
寸者應手而出稍緩則吞餌逝矣日可得數十斤名¶
　曰撘魚曝乾加紅麯爲鮓鬻於寧國山中¶
昔讀魚具詩纎悉苦難曉今來江湖畔意外駭機巧竹¶
竿二尺長芳餌繫其杪曲鈎渾不用緡直影隨表濊濊¶
水聲中鱗鱗出白小有如拾蚌蛤一一向盆沼十不失¶
二三得心手馴擾自従罔&KR0328;設水族久莫保此法古未¶
傳吁嗟更誰造庖廚窮口腹物命例短夭有情爲惻然¶
放筯吾忍飽¶
　　　早過大通驛¶
<pb:KR4f0044_SBCK_016-3a>¶
夙霧纔醒後朝陽未吐間翠烟遥辨市紅樹忽移灣風¶
軟一江水雲輕九子山畫家濃淡意斟酌在荆&KR0028;¶
　　　重登銅陵太白樓¶
千古竒才一謫仙當時寂寞後人傳誰憐我是題詩客¶
淪落江湖十四年(巳未夏余曾題/詩樓上今尚存)¶
　　　天門山¶
北望采石磯南望蕪湖&KR0028;蒼茫&KR0073;溪口豁達天門山長¶
江萬里來近海勢逾寛到此一約束帖然成安瀾秋空¶
掃濃綠兩道蛾睂彎(亦名蛾/睂山)&KR0076;月帶衆星盡歸吞吐間¶
亂帆不自整散落鷗鳬灘浮雲本無程日暮相與還我¶
行何處泊前路方漫漫¶
<pb:KR4f0044_SBCK_016-3b>¶
　　　采石舟次喜遇介菴叔即送其游楚¶
半載家書斷逄君喜欲狂細微談近事安慰當還鄉别¶
夢吳船隔征途楚水長忍&KR0499;今夜酒明日况重陽¶
　　　九日三山舟中有懷德尹近得家信聞弟已渡¶
　　　淮¶
夾岸蘆花作絮飛鯉魚風急客添衣従來節物悲遊子¶
如此江山送落暉鄉路尚成千里隔别時原約半年歸¶
誰能料得貧家事去住無端與願違¶
　　　重泊秦淮二首¶
袁家鵝鴨薛家羊不問當壚賣酒嬢懊惱一秋無菊㸔¶
楚人舩上過重陽¶
<pb:KR4f0044_SBCK_016-4a>¶
市樓南北酒帘靑市上游人半醉醒何暇管他亡國事¶
更將閒泪洒新亭¶
　　　金陵早發¶
東方大星射芒刺一片江光白如地去城未遠尚聞鐘¶
烟柳&KR0293;&KR0293;六朝寺¶
　　　登燕子磯¶
廻欄歩歩轉雲汀若要登髙更有亭淮岸柳條秋尚綠¶
孝陵松氣逺尤靑城啣日出排鴉陣天偪江低響雁翎¶
添得重來多少恨西風吹㡌鬂星星(憶與韜荒兄/洎舟/觀劇屈&KR0204;十三年矣)¶
　　　同譚蘐城給諫飲朱十兄竹垞齋席上分賦¶
檣燈塔火照城闉僦屋依然近作鄰九陌並回三載夢¶
<pb:KR4f0044_SBCK_016-4b>¶
一官難救五湖貧飽經世故初心在畢竟交情老輩眞¶
慚媿爲歡煩二主買魚配酒餉歸人¶
　　　題鄭春薦廬墓圖¶
舊來宰木已叅天書帶重生丙舍前多少康成門下士¶
一時俱廢蓼莪篇¶
　　　題朱北山西溪梅花圗卷¶
一篙寒水平盃綠松木塲西凡幾曲春頭臘尾萬梢梅¶
照影横斜散氷玉花時一一爲我有别業西溪曾卜築¶
廿年不到漸疎蕪借與隣僧挂瓢宿上番大雪凍連月¶
聞道摧殘到松竹可憐老幹剰槎枒有似佳人在空谷¶
對君此畫增徤羡蟠蠖龍蛇歸尺幅欣然意到不留手¶
<pb:KR4f0044_SBCK_016-5a>¶
偶爾圗成聊寓目春烟欲動氣葱葱夜月斜穿光燭燭¶
略施朱粉紅間白力挽氷霜骨勝肉恍如幽夢向溪山¶
洗盡胸中筆端俗我今倦遊百事廢一壑能專良易足¶
相將同賦歸去來花氣浮缾酒應熟¶
　　　再題霜林秋晚圖卷¶
長風入林痩蛟舞萬葉低昂爭仰俯劈開玉峽飲晴虹¶
倒射霜空撒紅雨中間幾株尤耐霜濃者得綠淡得黄¶
興酣渲染出眞意絹素絢爛凝秋光瀟湘洞庭多變態¶
放筆知君與神會披圗莫作咫尺觀别有蒼茫在圗外¶
　　　王令詒過村居小飲限韻各賦二首¶
十年出求友時輩方縱橫與君非苟交結托重老成所¶
<pb:KR4f0044_SBCK_016-5b>¶
以我諸弟事君亦如兄每聞君造廬一一皆歡迎且須¶
惜此意勿作匆匆行¶
湓城得家書送爾倍惆悵(初秋與令詒/别於九江)吾舟未東下吾¶
弟方北嚮同時忽同歸(余到家半月/德尹亦歸)事固未易量喜君¶
復見過此㑹出非望所嗟不盡歡隣䘮舂不相(荆州兄/方丁太)¶
(夫人艱/故云)無計獨留君燈前北風漲¶
　　　題陳言揚抱膝圗二首¶
使君與僕孰英雄&KR0009;托如何不約同此意沈吟應共惜¶
半生光景畫圖中¶
與君識靣従兒穉不覺形容漸失眞同是庚寅吾獨老¶
始憐衣上十年塵(余與言揚/皆庚寅生)¶
<pb:KR4f0044_SBCK_016-6a>¶
　　　再題言揚㸔舞圗¶
舞袖雖長不自持歌喉縦好有誰知賞心或在人情外¶
㸔取停歌罷舞時¶
　　　維揚談褅初亡兄韜荒壻也今來就婚投詩見¶
　　　贈感賦一首¶
吾嫂持門户吾兄肉已寒夢爲雲聚散愁見月團圞得¶
婿如君少爲甥似舅難十年存殁泪相對不禁弹¶
　　　廉讓&KR0009;南燭子詩索和戲作一首¶
曹家二尺紅珊瑚霞光照耀開座隅季倫如意不敢擊¶
變作顆顆勻圎珠氷霜太寒雪太白可少丹砂點顔色¶
綠毛么鳯愛梳翎尾重身輕飛不得¶
<pb:KR4f0044_SBCK_016-6b>¶
　　　斷硯歌&KR0009;和姜西溟¶
姜侯才髙同屈宋往往彈冠譲王貢舉塲老負十上名¶
史舘貧支廿年俸硯田一片羞自給略似良農勤蓻種¶
爲言此石初得時愛與端瓊稱伯仲(端瓊亦西/溟藏硯)每因拂¶
拭誇朋友未許&KR0053;藏付僕従平生不以文滑稽滴露研¶
硃事修綜窮經恥勿草太玄給札雄堪賦雲夢不知磨¶
耗幾挺墨書到成家筆方縦可憐尤物難久完識者何¶
希忌何衆秦城十五不輕易博浪一椎翻誤中有情那¶
免號癡絶足刖荆和抱深痛唾壺口缺琴尾焦咲此依¶
然配淸供作詩聊用解客嘲屬和無端邀我共我今所¶
見與君異嗜好心空色不動膠聨&KR0238;附終有痕(來詩有/膠聨漆)¶
<pb:KR4f0044_SBCK_016-7a>¶
(附太堅/緻之句)豈比天生本無&KR1164;勸君撥棄勿復道瓦礫寧當¶
較輕重君苗焚硯古有諸持此區區欲安用¶
並轡集(起癸酉正/月盡三月)¶
　　余以新正束裝北上德尹初未有出門之約二月¶
　　杪忽相遇于淮上遂偕翁康飴嚴定隅並轡而北¶
　　通計一春所作無過三十餘章皆行役之詩也故¶
　　彚成一編¶
　　　春夜飲曾濟蒼宅同徐淮江¶
春波門外如鈎月六里長街未上燈花徑初除三尺雪¶
雅人相對一壺氷窮愁老境尤貪酒樂事新年在得朋¶
従此兩湖添地主(余向&KR0009;徐淮江詩有兩/湖地主惟君在之句)每逄髙會約¶
<pb:KR4f0044_SBCK_016-7b>¶
徐陵¶
　　　貽笏圖爲徐淮江賦次李武曾韻¶
徐家手版傳忠襄曾隨封事携皂&KR0809;牙花欲開天變候¶
雷雨白日摉谿堂堂中書籖三萬軸一一玳&KR0536;琉璃裝¶
&KR0451;頭置笏床下拜髣髴排擊&KR0356;風霜自従尚書殉社稷¶
對命無復王廷揚問君寶此竟安用謂是祖德貽縹緗¶
君家祖德非尋常日星皎皎懸&KR0012;光百年朝典存手澤¶
世閲兩代源流長公侯子孫必復舊&KR0438;&KR1705;綿邈今方將¶
鳯雛已得韓冬郎七歲弄筆吟繞廊丈夫生兒有如此¶
(用少陵徐&KR0056;/二子歌中句)對客那得能深藏塗鴉畫虎無不可但是¶
&KR0185;性終馴良乃翁與世不同調挾筴莫歎亡羊臧摩挲¶
<pb:KR4f0044_SBCK_016-8a>¶
老眼待他日爲汝持笏還端詳¶
　　　吳門程汝諧乞詩爲節母孫太君夀¶
古人乞言重名義今人乞言重勢位數篇排比達官名¶
滿幅雷同錦屏字程生夀母乞我詩我名微賤世莫知¶
感生厚意惜不得但媿窮老無妍辭區區持贈一言耳¶
非此母不生此子我爲此語豈無徵試問南湖老居士¶
(汝諧出老友盛鶴江/之門故落句及之)¶
　　　再題東湖弄珠樓壁¶
滿湖新漲綠如油五度凭欄記此樓粉壁有詩僧代掃¶
靑衫無&KR0208;客重遊花邊舊事閒相觸醉裏風情老漸休¶
多謝柳條長短意尚含烟雨拂&KR0012;舟¶
<pb:KR4f0044_SBCK_016-8b>¶
　　　鄧尉山㸔梅與譚蘐城都諫分韻¶
買帆下吳閶晨夕風雨對掀&KR0963;喜開霽决起逐儕輩明¶
波洗雙眸遥見&KR0528;染黛橋低榜稍進竹宻歩微礙紆徐¶
入&KR0975;墓梅信行已逮古&KR0428;無醜枝疎花有餘態寧知山¶
近遠漸覺路茫昧濃日散晨光千林同一槩蒸蒸氣浮¶
動靄靄香奔潰人聲&KR0093;竹聲多在白雲内居僧揖冠裳¶
游女曵環佩青紅小婭姹紛若魚同隊見花嬌不憐手¶
折鬂邊戴本爲冷澹遊喧㳫性叵耐翻身暫引避穿徑¶
出荒穢前登馬家山髙出萬花背境荒人罕到鑿石初¶
破塊自然愜幽趣眞景非粉繢僕本住山人無端走&KR0028;¶
塞故園三百樹先植記好在有花不得㸔旣出每深悔¶
<pb:KR4f0044_SBCK_016-9a>¶
此來復何幸夙願償意外神交契新賞老戀割私愛俗¶
腸旣蠲除塵靣一盥頮逝將營半畝斸地把耡耒君如¶
娛晚計共買花邊埭歸田事不難所要在勇退惜哉迫¶
行役各與初心偝解纜復踟躕淸遊幾時再¶
　　　過葉已畦二棄草堂出新刻見示¶
叠成山勢鑿成窪位置柴門趂屋斜小築人皆稱得地¶
逺來吾不爲㸔花舊遊歷歷經心眼餘論津津溢齒牙¶
未敢對君談著述十年衣袖有塵沙¶
　　　吳門勞在兹爲余作畫册¶
自題佳句寫雲烟不獨詩仙畫亦仙筆墨我緣人品重¶
聲名天許布衣傳家留林壑藏書屋(君爲洞庭/西山人)春在江¶
<pb:KR4f0044_SBCK_016-9b>¶
湖采藥船老覺塵埃眞少味相逄猶話住山年¶
　　　常熟過錢玉友河亭(時玉友亦/將入都)¶
薜荔交陰覆短墻詩人居近苾蒭房俄驚小别成三歲¶
直訝相逄在故鄉兒摘畦蔬供午&KR0319;婦藏斗酒佐春觴¶
秪愁旋被饑驅出未必家餘住夏糧¶
　　　大石山房(西城樓閣爲/虞山絶勝處)¶
又作西城半日留短笻筋力試山遊愛隨雲氣穿仙掌¶
&KR0015;挿花枝上佛頭三靣城根三靣水一層樹杪一層樓¶
人情那得能知足好景多貪極目&KR0053;¶
　　　留守瞿相國春暉園¶
不知頽廢自何年一片傷心到目前戰後河山非故國¶
<pb:KR4f0044_SBCK_016-10a>¶
記中花石尚平泉烟埋平碧迷芳草血染春紅化杜䳌¶
狼籍南雲憑檻外愁㸔白日下虞淵¶
　　　拂水山莊三首¶
名園未到巳神傷&KR0204;點雲山入&KR0261;茫老屋尚支秋水閣¶
墓田新拆耦耕堂藤陰漠漠餘花紫梧徑離離夕照黃¶
猶有游人來買醉兩湖烟月屬隣莊¶
滄桑殘局等閒分野史亭邊日易曛異代文章歸紀述¶
盛時裙屐屬傳聞畫圗夢蝶尋紅豆書刼焚魚感絳雲¶
留取舊栽花木在罷官還説李司勲¶
松圓爲友河東婦集裏多編唱和詩生不並時憐我晚¶
死無他恨惜公遲崢嶸恠石苔封洞曲折虛廊水瀉池¶
<pb:KR4f0044_SBCK_016-10b>¶
惆悵柳圍今合抱攀條人去幾何時¶
　　　&KR0050;洲大觀樓張見陽郡丞屬題¶
柳梢城角影毵毵烟放桃紅水放藍到此忽驚身是客¶
捲簾江北望江南¶
　　　秦郵舟中紀事¶
截斷湖光别作隄一條荒影亘虹蜺居民飽食黃河鯉¶
客飯愁添濁水泥不解天心何日轉若論地勢向來低¶
誰憐禹貢揚州域急挽東流更向西¶
　　　魚溝㸔桃¶
一村桃間一村柳日氣射花紅撲鞍此事今年眞過分¶
江南江北兩回㸔¶
<pb:KR4f0044_SBCK_016-11a>¶
　　　與德尹同坐騾車戲作二絶句索翁康貽嚴定¶
　　　隅和¶
淮浦相逄事太竒小船同載蹇同&KR0016;與君便是同功繭¶
不許人間有路岐¶
抵足朝朝作臥遊欠伸一&KR0015;兩擡頭擊殘車壁殊多事¶
鼠穴前頭夢八騶¶
　　　德尹詩有一龕恢恢之句用其意再作一首¶
别茅菴出已多年又結津梁道路緣添個蒲團相對坐¶
也如行脚也叅禪¶
　　　従㟃峿&KR0016;騾至紅花埠¶
㟃峿小驛勃姑啼路入徐州漸向西若要㸔花須趂早¶
<pb:KR4f0044_SBCK_016-11b>¶
防他一雨便成泥¶
　　　雨阻紅花埠一日¶
衝風衝雨衝波浪瞥眼江湖十載餘肻信壯心銷便盡¶
一鞭泥滑怕&KR0016;驢¶
　　　望&KR0041;山同定隅德尹作¶
叠翠浮嵐不記重群山絡繹走蒼龍若論舉眼人人識¶
只有知名一兩&KR0528;¶
　　　道傍見&KR0921;蜋轉丸¶
不知何意轉成圓糞壌生涯大可憐翻似向人誇絶技¶
一丸突過馬蹄前¶
　　　望岱¶
<pb:KR4f0044_SBCK_016-12a>¶
一朶雲扶一朶蓮蓮花頂上即靑天可能膚寸爲霖雨¶
今是乾封第幾年¶
　　　至河間聞彭椒嵓量移之信留詩&KR0009;之¶
八載循良吏初遷本分官敢云従政易轉覺&KR0241;身難客¶
路雖相左離愁此暫寛一春傳旅食今日爲加餐¶
　　　次新城先生壁間韻¶
餅罏酒店兩三間塵壁題名記往還留得和詩人小住¶
綠楊簷角鳥&KR0028;&KR0028;¶
　　　曉過趙北口¶
十里風埃過鄚州忽開雙眼見淸流綠楊影裏平橋路¶
數盡漁船數白鷗¶
<pb:KR4f0044_SBCK_016-12b>¶
　　　題王赤抒籬豆畫卷二首¶
豆葉翻飜豆莢肥檐前䔩䔩草蟲飛故園秋意忽到眼¶
一陣野風吹客衣¶
沿籬手種兩三塍引蔓垂梢漸滿棚生被畫家偷様去¶
&KR0321;花抝折一枝藤¶
　　　送趙子晦之任延津二首¶
靑袍謁&KR0223;十三年此去雙鳬便是仙滿眼簿書非俗物¶
太行山在印&KR0451;前¶
車笠相逄兩不猜湖湘分手又燕臺參軍一老今頭白¶
重與郎君贊畫來(謂彭/南陔)¶
　　　次韻酬唐實君喜余入都之作¶
<pb:KR4f0044_SBCK_016-13a>¶
吹得楊花作雪飛帝城春事巳全非桐經㸑後孤&KR0246;絶¶
䥫化魚來尺素稀東閣何期今再到故人長恐見無幾¶
(詩楚茨疏/幾期也)白頭賸爾如新在縞&KR0321;猶堪博紵衣¶
(附)原作　唐孫華¶
　客散梁園墜雨飛尺書驚見是耶非鄰房燈火鳴雞¶
　杳岐路雲山候雁稀飲酒人非攻子美改名君且學¶
　劉幾長須扣户吾遥識蚤晚將迎辦倒衣¶
　　　初夏同叔毅定隅霜巖德尹坐一莖菴後香林¶
　　　亭¶
一窖黃塵没馬蹄喜従塵外得招提出&KR0633;僧梵風吹斷¶
拂靣花枝鳥壓低溝水欲流亭影去夕陽忽到柳陰西¶
<pb:KR4f0044_SBCK_016-13b>¶
浮萍落絮同飄散閒繞空廊覔舊題(巳巳秋與竹垞/水村兩遊此)¶
　　　淥水亭與唐實君話舊¶
鏡裏淸光落檻前水風涼偪鷺鷥肩菰蒲放鴨空灘雨¶
楊柳&KR0016;牛隔浦烟雙眼乍開疑入畫一尊相屬話歸田¶
江湖詞客今星散冷落池亭近十年¶
　　　偶閲楊次也賣花詩戲次原韻五首¶
先従槐樹斜街過旋到慈仁寺裏來淺綠深紅春四季¶
跨驢&KR0016;馬月三回¶
分明已過早春時駘蕩風光不自持大抵人情誇爛熳¶
斷無人賞未開枝¶
&KR0321;來春色三分土吹過風頭一閧塵莫認園丁作園主¶
<pb:KR4f0044_SBCK_016-14a>¶
種花人是賣花人¶
白白朱朱漫作堆舊家亭舘記曾栽閲人最有花兒匠¶
及見園空長綠苔¶
草本經年易長成豐臺美種一時幷當初芍藥原名貴¶
莫以花多便見輕¶
　　　次韻答實君¶
被褐時方輕垂綏古有戒匪材等樗櫟不熟譲稊稗感¶
君勿我棄假舘同瀟灑城隅積水潭浩汗&KR1672;衆派禾苗¶
綠油油牕户明噲噲棄之爲馬廐放眼靡所屇庶幾東¶
閣中得士稱一快吁嗟及時事忿悁疑近隘各隨出處¶
緣並守廉隅界短檠光煜煜缺月東南挂對床連夜語¶
<pb:KR4f0044_SBCK_016-14b>¶
里耳竊聽恠非無蛙聒噪亦有鼠&KR0219;獪集泮本好音飛¶
鴞吾豈解&KR0012;生分衰賤舊業棄土蒯腰非長揖具况肻¶
望塵拜誰能將肺肝稸怒供裂眦釣鈎聽曲直碁局付¶
成敗似聞逐客議棖觸動機械(時臺中有條議國學/生囬本籍鄉試者)世¶
或&KR0204;鷹鸇吾其避&KR0597;蠆國家有大計草野腕徒搤言官¶
例毛舉通病詎能瘥公&KR0056;非不知相視各噤齘可憐文¶
廟栢祗用便馬疥騷除由廡下梁木孰支壞議難决一¶
朝吞吐苦不嘬將母國體傷識者爲深喟君詩雖有激¶
風義實誥誡布衣何足云道路未償債炎埃蔽赤日六¶
月迫行邁山田歸及耕書籍行當賣勞筋應自息倦羽¶
非人鎩得䘮心巳空須彌堪納芥¶
<pb:KR4f0044_SBCK_016-15a>¶
(附)原作　唐孫華¶
　名士今幾人世方以爲戒良玉溷武夫嘉禾雜粃稗¶
　君才固卓爾盛製富揮洒崇山俯培塿溟渤吞衆派¶
　魯邦久卑邾淮陰豈伍噲長安踏槐花賓興期已屆¶
　如君得數人制科誠一快吏議聞逐客斯舉亦已隘¶
　如何辟雍中輒畫鴻溝界網羅失長鯨敝笱愁空挂¶
　厲階誠有由壞事因&KR0017;怪昔者夸毗子紛紛逞狡獪¶
　伸喙餘三尺臨文無半解惡草等菉葹微材僅菅蒯¶
　豈有鄉里交但下傖荒拜大德忘丘山小怨結睚眦¶
　射羿弓旋彎㑹洹盟屢敗對譚語設穽默坐心藏械¶
　螫手&KR0011;蝮蛇噆肌甚&KR0597;蠆奪利腦競盬爭門臂各搤¶
<pb:KR4f0044_SBCK_016-15b>¶
　獧險成世風積疢何由瘥所以當塗人疾視久噤齘¶
　驅使歸井閭淨若除癬疥髙墉惡雀穿長堤緣螘壞¶
世遂嗤空名畫餅不足嘬因噎遂廢餐此事可一喟¶
　君性本冲和三緘夙自誡流落坐詩窮羈棲負酒債¶
　遇合㑹有時愼勿嗟行邁錦段久織成何處不可賣¶
　虎氣有時騰鸞翮無長鎩一名轉瞬成行看拾地芥¶
　　　題陳履仁登車圖小影¶
手拂雙花五鬛雲世家文采孰如君八騶四望尋常事¶
只要來空薊北群¶
　　　題顧書宣畫册竹&KR1642;水仙二種¶
南去嘗雞㙡北來食松繖&KR0204;與紅竹菇畫中添土産(雞/㙡)¶
<pb:KR4f0044_SBCK_016-16a>¶
(産滇南松繖産勞山/宜興山中有紅竹菇)¶
老根如蒜頭大葉如蒜苗欲抽一寸心待此氷雪消¶
敬業堂詩集卷十六¶
<pb:KR4f0044_SBCK_016-16b>¶
