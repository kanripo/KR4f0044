# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:15.310062
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0273-008敬業堂詩集-卷第八.
<pb:KR4f0044_SBCK_008-1a>¶
敬業堂詩集卷八¶
　　　　　　　　　海寧查愼行　悔餘¶
　人海集(起丙寅十一月/盡戊辰正月)¶
　　故人吳漢槎殁後有以不肖姓名逹於明相國左¶
　　右者遂延置門館令子若孫受業焉下榻府西偏¶
　去南城十里而遥人事罕接間有吟咏率出傳題¶
　　酬應自丙寅仲冬迄戊辰初春凡十五月所得詩¶
　　不滿百篇合爲一卷即用人海記之名以名集¶
　　　移館北門寒夜不寐起來霜月滿庭有懷諸弟¶
寒城宮漏永孤館耿無寐起看殘月升稜稜挾霜氣徘¶
徊夜將半惜此姜肱被獨客不可爲無端感憔悴¶
<pb:KR4f0044_SBCK_008-1b>¶
　　　題喬石林侍讀梅花莊圖兼送其罷官南歸¶
湖陂種柳不種梅梅花合向陽陂栽買園舊在最髙處¶
尚怕水泛春氷開沙頭一篙刺歸路淸淺今堪跨半渡¶
父老來看侍直圖先生咲入花間去¶
　　　趙秋谷編修見示并門集輙題其後¶
趙侯曠世才硎發新刄初十八取髙第姓名登䂖渠紛¶
紛冠葢交僮馬塡門閭抗懷對儕俗折節讀古書我友¶
濳江髯(朱悔/人)數數來告余余時懷一刺欲徃還趦趄従¶
來負盛名相見長恐虛何期就館舎先枉君子輿示我¶
并門詩璀璨瓊瑶琚淸光溢兩目瀏覽無停矑不忍遽¶
卒讀掩卷姑徐徐留之遣夜長霜月臨窗　地爐煖宿¶
<pb:KR4f0044_SBCK_008-2a>¶
酒繼晷編重舒十首釂一杯頃刻百首餘何堪飲戸小¶
徑醉同蘧蘧隱几似有人導我&KR0363;萊居李杜踞髙坐兩¶
㫄列仙儒依稀潮州韓髣髴眉山蘇中有靑丘子拍肩¶
大聲呼醒來几案&KR0342;綘蠟開芙蕖悠然接詩境鼠穴非¶
乗車我欲&KR0070;子間位君復　躇君今富才力著作承明¶
廬詞章技特卑未足垂聲譽即此見根柢振歩&KR0162;土苴¶
神仙才有數此語古有諸我賤不足論願君勉相於¶
　　　得聲山姪揚州信¶
隋隄柳又拂歸艭安穩傳書報渡江却&KR0009;新詩猶索和¶
轉憐遊屐不成&KR0031;霜欺獨雁寒衝塞月&KR0321;疎鐘夜到窗¶
此際相思倍怊悵燈花何喜燦冬釭¶
<pb:KR4f0044_SBCK_008-2b>¶
　　　任坦公以趙松雪留犢圖索題留竹垞齋中聞¶
　　　爲偷兒取去戲作絶句荅之¶
一呷貪泉盡跖徒壽春遺事近應無探&KR0809;莫怪工相妬¶
占斷淸名是畫圖¶
　　　題禹平水村圖二首¶
蓼洲疎雨荻洲烟一扇&KR0672;&KR0963;水拍天不礙主人長作客¶
披圖還有鶴看船¶
春波十字水西東草淺廻塘有路通着個歸人應更好¶
倒&KR0016;烏㹀柳陰中¶
　　　除夕前八日立春¶
驚心看舊暦三十八回春去日成何事流光惜此辰好¶
<pb:KR4f0044_SBCK_008-3a>¶
風廻淑氣殘雪洗窮塵便擬&KR0016;驢出旗亭覓酒人¶
　　　元日出東便門(以下/丁&KR0407;)¶
朝出國東門言循潞河湄層氷裂厚地雪光照曜之草¶
短没燒痕老楊交枯枝晨曦曖我顔我鬂初有絲自従¶
客京洛三遍東風吹藏身人海中發興乃更竒誰能當¶
此日一鞭出㝷詩¶
　　　少司馬楊公潞河寓齋夜話得村字¶
去京三十里城郭只如村老樹排沙磧春帆次水門談¶
深&KR0012;館靜酒罷一爐温巳覺連宵夢依依近故園¶
　　　春夜同外舅陸先生陳䕫獻吕彤文許時菴朱¶
　　　悔人魏禹平王令貽王赤抒吳震一張損持家¶
<pb:KR4f0044_SBCK_008-3b>¶
　　　荆州兄集朱大司空齋分韻二首¶
春燈春夕宴一到一回歡不赴先生約寧知禮法寛酒¶
痕&KR0031;短袖歳事五辛盤合坐無生客長安此㑹難¶
&KR0030;簾開雪後新月到花西雅令投瓊得淸歌按拍齊鼓¶
催今夜醉詩記隔年題預恐鴉啼曙門前散馬蹄¶
　　　龔蘅圃屬題攝山秋望圖¶
昔我道金陵西南出江&KR0028;船頭東北望秀色堆烟鬟長¶
年爲&KR0204;似此山名繖山古寺入棲霞松老苔斑斑玲瓏¶
刻千佛石骨靈不頑上有天開岩鏡平圜若環従兹陟¶
髙頂一覽收人寰孫吳事業荒南渡衣冠孱詞客弔興¶
亡動云淸淚澘探懷發深趣此事天寧慳如何雷同聲¶
<pb:KR4f0044_SBCK_008-4a>¶
萬口若是班我友詩力徤淸奇寫崢潺好風䬃然來滿¶
眼除榛菅按詩記年月我在蠻溪灣重披一幅圖&KR0039;染¶
紛斑斕杖藜者&KR0070;軰(謂竹垞靑/士諸君)風骨俱珊珊同時失同¶
遊悵望空徃還慿君&KR0264;一葉置我烟波間¶
　　　王甥漢臯南歸詩以示别二首¶
草草嫌輕出依依戀此辰也知歸槖儉應諒客&KR0809;貧家¶
教分諸弟身謀累所親臨期&KR0031;淚落併念爾先人¶
汝去眞長策吾㽞轉寂寥雪燈分&KR0209;影風柳斷腸條客¶
久人情覺春寒酒力消自今長短夢無夜不河橋¶
　　　送吳靑壇侍御歸里¶
來乗騘馬來去駕柴車去烟光綠上垂楊梢春淺東門¶
<pb:KR4f0044_SBCK_008-4b>¶
送行處東門多少罷官人太息何煩感直臣但使朝廷¶
無闕事不妨歸作太平民¶
　　　北城寒食有懷南郊舊遊&KR0009;呈朱大司空並索¶
　　　玉友荆州和二首¶
早桃開後倦游情春事無端閱鳯城忽聽賣花聲到耳¶
始知明日又淸明¶
名園狂醉巳經年永定門坊記墮鞭想得出郊重繫馬¶
一行新柳變新烟¶
　　　相國明公新築别業於海淀&KR0342;旣度地矣邀余¶
　　　同遊詩以紀之¶
路&KR0204;沙堤外園開海淀東好山西嶺接曲水　御溝通¶
<pb:KR4f0044_SBCK_008-5a>¶
綠野名相稱華林興頗同種花兼種樹還費十年功¶
　　　陳元亮至得令兄撝謙近問¶
海棠雨墮胭脂紅一尊醉别禾城東旗亭衮衮柳綿白¶
握手驚従薊門北烏蟾顧影倐忽移巳過五度春風期¶
看君湖海發豪氣嘆我頭鬂生微絲爲言索遊非得巳¶
爾乃胡爲亦來此一門甲第矜貴盛王謝堂前燕&KR0264;壘¶
藏書萬卷澤尚新負郭二頃業未徙少游但思&KR0016;欵叚¶
儘可浮沉老郷里天生爾以不覊才伏&KR0491;豈得長徘徊¶
朝秣吳芻暮燕市聲價自長黃金臺君家髯兄才不細¶
勇决翻成倦游計粗傳近况喜可知只怪新篇不相&KR0009;¶
故園漸少杜門人徃徃席㡌趍黄塵因君棖觸草堂夢¶
<pb:KR4f0044_SBCK_008-5b>¶
綠樹正接詩翁隣¶
　　　送宋牧仲提刑山東¶
名封十二接&KR0028;城繡斧前頭父老迎問俗潛移齊右姓¶
下車先揖魯諸生天開島日三更白濟入河流一道淸¶
歷下亭邉名士㑹騷壇行見續詩盟¶
　　　壽陸菊隱前軰七十二首¶
熈甫陶菴傳述久百年君又起疁城學能忘世名偏重¶
老愛讐書眼倍明在璞不妨留玉彩出山依舊覺泉淸¶
龍門子弟俱英絶及見淵源有二生(謂孫愷似/侯大年)¶
採芝欲去每相羊開閣猶留老仲翔(時下榻大/冶相國家)共許康¶
成多著述誰言安世有遺亡老人祝杖鳩無恙處士歸¶
<pb:KR4f0044_SBCK_008-6a>¶
田菊未荒十丈風埃遮不得少微争&KR0204;客星芒¶
　　　送時菴先生典試四川¶
驛路曉發聞秋鈴千山萬山叠翠屏秦&KR0028;百二閱天險¶
蜀道一&KR0031;占使星(同行者爲/林戸曹)地逺人才&KR0204;可數亂餘風¶
物愁初經同行有約吾竟負譲爾劔閣題新銘¶
　　　㯶拂子示兩及門¶
竟得驅除力群蠅不敢貪淸幽吾最羡束縛爾何堪自¶
愛依書幌差宜挂草菴誤人消底物江左只淸談¶
　　　送田綸霞由大鴻臚廵撫江蘇二首¶
東南地重推吳㑹開府新煩典客卿暫出人皆榮八座¶
再來公巳領三旌霜淸斧鉞稜稜見風静驊騮尾尾行¶
<pb:KR4f0044_SBCK_008-6b>¶
桃李一蹊看好在道&KR0342;伏謁半諸生(田曽爲江/南學使)¶
詔恩連歳蠲逋賦管内民情大可知棡鼓尚傳迎輦曲¶
竹枝多上去思碑兩賢治蹟原難繼(謂大宗伯湯公/少司馬趙公)一¶
代人才更屬誰此去但須持簡要不妨小吏日抄詩¶
　　　呈玉峯少宗伯徐公四首¶
書局頻開邸第中桓厨鄴架許誰同一朝典䇿分明在¶
未有髙文不屬公¶
宏博今無沈晦倫　御書端爲寵儒臣講堂及聽宣和¶
論感激能容下座人¶
弟子韓門盛一時投書却悔少年爲官髙不改憐才意¶
人道先生似退之¶
<pb:KR4f0044_SBCK_008-7a>¶
一御何當重李膺對公方媿百無能相逄盡屬龍門客¶
只是常鱗不敢登¶
　　　次張超然見懷原韵¶
昨夜楸庭雨洗埃病餘酒戒擬重開正欣涼自披&KR0109;得¶
忽有風吹好句來榕浦人才君磊落蓴江歸夢我沿洄¶
此情除共詩翁說(謂竹坨/先生)預約藤陰掃碧苔¶
　　　與時菴别五旬計程當入閬中矣七月十六夜¶
　　　夢其渡桔栢江有詩見&KR0009;醒而作此¶
相送西南去離心不可降亂山懸客路&KR0012;夢墮疎窗暮¶
雨葭萌驛秋風桔栢江此時占益部眞有使星&KR0031;¶
　　　夜宿傳經書屋枕上喜雨¶
<pb:KR4f0044_SBCK_008-7b>¶
爲少芭蕉樹初來竟不知及聞簷滳後已是酒醒時静¶
覺書幃爽凉侵布被宜殘燈如客况不厭作花遲¶
　　　送周靑士南歸¶
人間不是少知音愛爾蕭然抱素&KR0109;潮似歸期還有信¶
雲雖出岫本無心戰回酒敵黃花老&KR0053;取詩名白髮深¶
此去浮家烟水際五湖一葉許誰㝷¶
　　　丁卯秋闈報罷呈諸先軰五首¶
明明跂脚有靑雲安上門前路忽分湖海伏龍雷起蟄¶
&KR0028;山斷雁雨呼群裘茸欲落霜花吐燭跋初消漏&KR0039;聞¶
慙愧上書頻見斥僅留舌在敢論文¶
夜雨鳴雞事不同也曾投筆學従戎早知有命應藏拙¶
<pb:KR4f0044_SBCK_008-8a>¶
不是無家轉諱窮楓葉飄殘砧杵月槐花吹過鬂絲風¶
故人底用慙髙第(謂后張仲䕫/令詒西厓軰)我比劉蕡䇿未工¶
憔悴靑衫感弟兄勿將時論擬縦横五經何負掄材意¶
萬口先傳下第名(時家荆州以/五經被薦)但使低顔對僮僕猶容¶
長揖見公卿祗嫌鏡裏流光速白髮新抽一兩莖¶
兩眉愁思一含顰情到無憀去住均短篴聲悽霜後竹¶
孤桐絃冷㸑餘薪那能造物皆如意不信憐才竟少人¶
任是亡羊吾勿悔燈前故䇿試重陳¶
三年光景易蹉跎又偪登髙節物過燕子生涯如客様¶
菊花天氣奈霜何狂名幸免聊隨俗野性無拘一放歌¶
巳買吟瓢租蹇衞西山遊興近來多¶
<pb:KR4f0044_SBCK_008-8b>¶
　　　九日同荆州兄遊趙恒夫給練&KR0009;園¶
縈成曲磴叠成岡髙着樓臺短着墻花氣淸如初過雨¶
樹陰濃愛未經霜熟遊不受園丁拒放眼従驚客路長¶
亦有東籬歸不得四年京洛共重陽¶
　　　題宋石門&KR0030;松¶
蒼髯翠鬛揺向空老榦蟠作靑虬龍&KR0031;睛未&KR0039;飛不得¶
時有雲氣來相従開時髙陰散林麓捲起生綃纔尺幅¶
人間何處着秋風昨夜城南拔喬木¶
　　　秋夜紀事¶
城頭落星大於斗群犬吠怪都狂走或云此星作狗形¶
犬不見星惟見狗初如地震如雷鳴頃刻閴寂天無聲¶
<pb:KR4f0044_SBCK_008-9a>¶
但見明河亘天月西没宫漏杳杳傳三更明朝屬車行¶
射鹿旌幟照山馬量谷不須更載獫猲驕驅爾向前飛¶
食肉¶
　　　送朱千仭之任舒城¶
龍舒傳舊俗淳朴羡民風官稅如期納山田比歳豐月¶
依琴榻静花&KR0342;印牀紅却咲眉山老無緣作寓公¶
　　　相國明公壽讌詩四章¶
海嶽遥瞻壽域開喬松直上表崔嵬立鰲一柱承中極¶
戴斗三星&KR0204;上台雨露恩深和鼐地風雲力展濟時才¶
穆淸垂拱邉烽静誰挽昇平氣&KR0090;廻¶
千古明良不&KR0070;逄天教元老際時雍和衷事事歸無我¶
<pb:KR4f0044_SBCK_008-9b>¶
雅量人人服有容地峻不須銘客座官淸豈在却堂封¶
但看退食委蛇度賸得丹心荅　九重¶
未應風月屬平章綠野仍開舊日堂玉燭年調光宅里¶
沙隄柳合善和坊門無鈴鼓軒車静架有圖書御墨¶
香一桁朝衣&KR0031;進酒森森玉樹又成行¶
八千歳裏紀春秋平格端従運㑹留寶&KR0166;有光騰玉鉉¶
皇圖無闕&KR0204;金甌朝家望久尊黄髮事業公今尚黑頭¶
慙愧受知同國士嵩髙一頌恐難酬¶
　　　喜唐實君至¶
風埃易隔經年靣忽聽車音喜不勝才氣譲君髙百尺¶
酒腸寛我過三升薄寒坐轉霜天月徃事談深雪屋燈¶
<pb:KR4f0044_SBCK_008-10a>¶
記取鳳城西北頰竹床相對兩如僧¶
　　　得家信¶
遲&KR0417;經三載平安報一門開従廻雁磧&KR0009;自擣衣村身¶
賤歸難料家貧恨每吞兩親猶未&KR0089;先計了兒婚¶
　　　荅衞源兾先生見&KR0009;之什¶
蘇門仙籍在長嘯出風塵頗怪髙賢意偏憐失路人宦¶
情歸後澹詩境老來眞靈藥如堪斸吾將就結隣¶
　　　西&KR0538;竹垞同遊房山余不及踐約口占送之¶
斜陽聨&KR0016;去影落好山中古寺㝷碑入幽泉撥葉通勝¶
遊&KR0028;俗念閒趣就詩翁隔斷桑乾水黄沙白草風¶
　　　哭朱大司空六首¶
<pb:KR4f0044_SBCK_008-10b>¶
忽得彌㽞信驚疑欲問天更誰承絶學(公爲紫/陽裔孫)忍遽奪¶
名賢存殁眞&KR0028;運行藏好&KR0312;年茫茫國西路白日廹虞¶
淵¶
正色持朝議従人&KR0204;異同不聞廷辨語眞有大臣風局¶
定閒居後名髙薄譴中肻留毫髮恨物論久方公¶
罷官賔客盛不署下邽門萬卷藏書第&KR0012;雲&KR0029;杖村履¶
聲今寂莫花氣舊絪緼従此西州泪都銷醉後魂¶
衣&KR0260;初相見雲泥不啻過自蒙公賞識一任俗譏訶才¶
退江花夢神傷薤露歌轉緣期許厚脈脈負慙多¶
悵斷西山路曾陪兩度游雲峯竒入夏泉味冷經秋酒¶
許王弘送詩同魏野留篋中髙唱在讀罷泪交流¶
<pb:KR4f0044_SBCK_008-11a>¶
天不留耆舊人皆惜老成風流餘&KR0030;像官號定銘旌年¶
譜門生輯文編國史評恬侯㳟謹似重望起家聲¶
　　　禹尚基屬題水村圖小照二首¶
縈靑繚白埭西東門掩檀欒倒影中千片白鷗波萬頃¶
釣竿只占一絲風¶
朝衫猶絆未歸人&KR0030;裏&KR0161;眉淡有神已辦靑鞵靑篛笠¶
問渠何路出黄塵¶
　　　聞周靑士淮南訃信¶
苦口勸君去筋骸看頗强祗云當暮齒不合久他郷病¶
忽中途得神翻永訣傷餘生還自歎歸計尚茫茫¶
　　　楊耑木來都出示涿州道上見懷八絶句次韻¶
<pb:KR4f0044_SBCK_008-11b>¶
　　　奉荅¶
荒程野店暗戎戎&KR0069;洞連雲小驛通辛苦琉璃河畔路¶
一天氷雪兩征鴻(時與家德/尹偕行)¶
短衣篤速又重來&KR0031;眼摩挲試一開&KR0184;得故人驚黑瘦¶
斷腸誰似賀方回¶
舊來書札屢相存難遣離愁閱暁昏今夕和歌燕市裏¶
不知何事尚銷魂¶
南園一醉夢難消新&KR0204;陂坻丈五髙迸落客中知巳淚¶
刺梅花下長&KR0363;蒿(乙丑初夏同赴朱司空南/園之約今司空巳下世)¶
蛾眉里族艷同時錦瑟雖工俗豈知比似孝標還曠逹¶
上年歸燕併無詩(&KR0204;耑木乙丑/禮闈報罷事)¶
<pb:KR4f0044_SBCK_008-12a>¶
橫草才情好在無髑髏猶記血糢糊征南賔客今淪落¶
怕展藍田射虎圖¶
氷泮西沽喚槳師(春初送司/馬公南歸)久留生計太無竒白駒只¶
合逃空谷一食塲苗便縶維¶
行期爲爾少遲留南酒新香出竹篘楊柳作鞭花壓㡌¶
此時去住兩無愁(時余方/計南歸)¶
　　　喜德尹至都即用道中見&KR0009;韻八首¶
花南硯北屋西東先築都荒想像中此意十年應共惜¶
一般根蒂兩飄&KR0363;¶
别是㝷常㑹却竒鶺鴒沙外影離離可憐半世爲兄弟¶
兩度相逄在路岐¶
<pb:KR4f0044_SBCK_008-12b>¶
敝裘寒色國西門刮靣西風太少恩不是雪花如掌大¶
豈知姜被果竒温¶
匪莪蓼蓼感伊蒿此際方知父母勞三尺&KR0012;墳何日築¶
敢將門戸委兒曹¶
&KR0264;丁従小絶堪哀抱向花前得幾回(弟去年始得/一子名騶虞)可但¶
生兒憐絡秀有人椎髻望歸來¶
少賤長貧那得辭浪遊眞愧作男兒只除中酒聨吟夕¶
不似長安下第時¶
八齡工賦庾肩吾五十能詩髙逹夫勿羡早成輕晚就¶
天心原不薄窮途¶
三畝原爲種稻留私逋官稅苦難酬翻因細悉家中事¶
<pb:KR4f0044_SBCK_008-13a>¶
従此思家又起頭¶
　　　曉出西華門逄吳震一¶
九陌紛紛路向岐毛驢䭾客立多時一冬風力今朝橫¶
吹折街南賣酒旗¶
　　　盆梅同唐實君揆愷功賦(以下戊辰/初春作)¶
不借東風力全慿火候催夢隨馳驛到香自渡江來物¶
性違移植人情惜早開草堂留老榦氷雪戰春回¶
　　　探春花再索實君和¶
本是丁香種先従臘尾開一叢疑積雪繁蕋欲欺梅南¶
客今初見新詩悶强裁君看凡草木猶帯好春來¶
　　　水仙次韻¶
<pb:KR4f0044_SBCK_008-13b>¶
梔額檀心韻靑裙縞袂姿洛波迎宓女越網得西施(用/義)¶
(山詩/中語)脈脈含情逺盈盈欲語遲月中曾解珮爭許俗人¶
知¶
　　　壽大司馬梁玉立先生四首¶
兩朝元老出名賢身繫安危四十年同日蒼生多屬目¶
向來黃髮少隨肩金甌社稷銷兵裏玉斧&KR0028;河聚米前¶
如此　皇圖資坐鎭何煩書案更籌邉¶
萬&KR0016;塵淸萬里風殿廷次第與論功兒童徃徃知司馬¶
貢使年年問相公排闥山光迎劒㦸&KR0342;簾燭&KR0395;吐長虹¶
太平别有經綸業無用陰符置篋中¶
盛事雕橋紀一時壽槐千歳尚虬枝贊皇世業平泉記¶
<pb:KR4f0044_SBCK_008-14a>¶
樞宻新堂晝錦詩無價鼎&KR0212;歸賞識有人書畫乞題辭¶
官髙依舊風流在不愧人稱海鶴姿¶
尺五天&KR0672;韋杜城文星長&KR0342;禁垣明毎因餘論諳前事¶
雅有虚懷接後生閣上麒麟圖早識座中鸚鵡賦難成¶
(謂丙寅春/公召飲事)従今一上生申頌感激曾蒙記姓名¶
　　　送黼皇姪出宰大浦¶
靑溪一條水發源自白嶽千里赴海舋赭龕爲鎖鑰余¶
家赭山口子住齊雲脚阮巷南北分裴眷東西拓雖云¶
支&KR0128;别夫豈淵源各先朝際盛隆中葉顯儒學煌煌兩¶
開府(先中丞/京兆)事業恍如昨外吏實起家致身上臺閣綿¶
延君子澤十世不爲薄汝叔(秦望/兄)州牧賢掛冠去笻筰¶
<pb:KR4f0044_SBCK_008-14b>¶
吾宗老觀察(王望/伯)近亦返丘壑坐惜數年來衰宗正中¶
落家聲望子振有若水救涸子才洵超群氣勢竚騰躍¶
胸藏五千卷試手髙第博簇簇刄發硎團團弩張彍謂¶
當&KR1128;兩翅一舉上寥廓何期赴南宮六度困東郭季子¶
金婁罄東方米徒索俛首作&KR0223;人初心豈所樂之官嶺¶
海外道逺塵漠漠臨分當贈言古人例有作與君屬&KR0028;¶
切聊爲舉其略邑宰職親民顧名思義托如何千百軰¶
疾苦視隔膜寧多才地違或少寛嚴酌子今抱經濟枳¶
&KR0068;棲鸞鶴白弊不足&KR0117;餘情故綽綽潮州本善地貢賦¶
雜海錯大浦居其間頗自異煩劇兵餘奈凋瘵戸口十¶
半削往者征南師驚駭到鮫鱷剪除兇暴盡政虎尚餘¶
<pb:KR4f0044_SBCK_008-15a>¶
虐仁人行撫綏所亟在民瘼大僚恣指揮小吏承唯諾¶
省事先省心自然破拫挌人散訟庭閒官淸條教約蒲¶
鞭併可去况乃痛&KR0251;扑譬如百孔瘡難得萬金藥徐徐¶
養元氣稍稍起積弱民風旣已佳土物矧不惡榕樹淸¶
陰留佛桑紅&KR0395;著文禽好毛羽中有羅浮雀漿分荔子¶
甘茶代㯽郎嚼珊瑚及珠琲過眼風掃蘀方將寶淸名¶
未肻計&KR0724;槖従來賢逹意定不俗吏若屈&KR0204;三年期還¶
朝報循卓¶
　　　送沈譽生之任靖安¶
江西是我曾遊處風土従君一一誇郭外有山皆種竹¶
春來無路不迷花商船晚閙臨溪碓官課先輸曬網家¶
<pb:KR4f0044_SBCK_008-15b>¶
此去始知魚米賤十年應悔住京華¶
　　　&KR0009;壽潛江朱䂖戸先生¶
半肩華髮倚孤笻萬卷竒書貯短&KR0363;日出茶烟吟甫里¶
雨來巾角墊林宗魚標隔竹參差見酒斾穿花次第逄¶
如許風期誰獨占白雲髙䕶丈人峰¶
　　　桐城錢田間先生相遇都門出詩集見示中有¶
　　　丁酉寓長干寺投贈先君子七律一章距今已¶
　　　三十二年先君下世且十一年矣感而次韻¶
敝廬風雨十年扃南北身隨敗葉零先㕛漸如星落落¶
殘宵愁對火熒熒詩貪記憶&KR0028;心讀話到蒼涼制涙聽¶
莫問生涯流轉跡賤貧何事不曾經¶
<pb:KR4f0044_SBCK_008-16a>¶
(附)田間先生原作¶
　古寺秋聲夜不扃客星幾&KR0039;共飄零鐘殘隔院禪香¶
換雨暁長廊塔火熒市隱定従江左覓雅歌還在越¶
中聽道人入道無他術只講床頭一卷經¶
敬業堂詩集卷八¶
<pb:KR4f0044_SBCK_008-16b>¶
