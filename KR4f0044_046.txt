# -*- mode: mandoku-view -*-
#+TITLE: 敬業堂詩集
#+DATE: 2015-09-23 10:30:38
#+PROPERTY: JUAN 46

¶
　夏課集(起丙申五月/盡十二月)¶
　　長夏家居與徳尹約為書課弟方纂輯北史余㸃¶
　　勘毛詩注疏中有疑義互相剖析此情不異曩時¶
　　所憎者白髪耳¶
　　　喜東亭弟滇歸見過(時徳尹亦/歸故居)
<pb:KR4f0044_WYG_046-1b>
艱辛憐逺别歡喜報初歸萬事付彈指一門多拂衣侵¶
晨移爾艇觸熱扣吾扉相對成三老人間此㑹稀¶
　　　自五月不雨至於六月二首¶
一月愁霖歎三旬亢旱憂雲從火山出溪挾沸湯流魚<md:KR4f0044_SBCK_046-1b>¶鼈潛無所蜩螗聒不休氣衰尤怕熱計日望新秋¶
有客京華至為言赤氣同不成驅鬼魃兼恐致蝻螽奠¶
瘞神何定精誠感或通仍聞漢廷議策免到三公¶
　　　得雨
<pb:KR4f0044_WYG_046-2a>
海色昏昏合雷聲隠隠麁羣情希汜濩天意䘏焦枯一¶
溉功雖細千林氣稍蘓篝車吾且祝不敢笑田夫¶
　　　橘蠧化蜨(馬縞中華古今注謂蛺蜨一名野蛾/生江南甘橘園中不知乃橘蠧所化)¶
　　　　　　　(也/)¶
橘螙凡兩種食心與食葉食葉者速化勢如靈鬼攝(語/出)¶
(闗尹/子)朝為蠕蠕蟲暮作栩栩蝶公然委其蛻雙翅巧開¶
合却向故枝頭飛飛繞三匝漆園方大夢與汝形相接<md:KR4f0044_SBCK_046-2a>¶試問前後身依稀在目睫
<pb:KR4f0044_WYG_046-2b>
　　　立秋夜雨晨起納凉¶
飛雨灑然過小窻殘月明㣲風動秋意草木為先聲故¶
人何方來(樊川詩清/風來故人)一笑披衣迎端能起我懶天地非¶
無情取用及湏㬰寸懐良已盈兹晨不兩旦莫負鷄三¶
鳴¶
　　　秋暑三絶句¶
秋暑不減三伏天杖藜隨我來谿邉跳蛙自得坎井樂¶
上有夕陽髙栁蟬
<pb:KR4f0044_WYG_046-3a>
學書逺遜王右軍學奕無過王積薪日長如年大好睡¶
小技何足勞吾神<md:KR4f0044_SBCK_046-2b>¶布幔十幅當檐牙東南好風渾被遮床頭非無蚊遶髩¶
案上幸少蠅集𤓰¶
　　　題毘陵徐思肖詩巻後四首¶
郵筒寄我一編詩天然神骨清而竒騷壇家將生有種¶
㸔取陣前姑蔑旗¶
宫體徐摛一變新傳家又得石麒麟年來咄咄欲跨竈
<pb:KR4f0044_WYG_046-3b>
莫怪阿翁誇向人(戲用東坡/尺牘中語)¶
錢四才華世所稱乃郎筆力亦騫騰(謂同年錢/絅庵父子)同鄉遂¶
有兩勁敵詩派今屬南蘭陵¶
狎主齊盟事不難並驅應許八蹄攢老夫合退三舍避¶
憑軾試從壁上觀<md:KR4f0044_SBCK_046-3a>¶　　　七夕前二日同徳尹濬安飲東亭齋二首¶
水淺菖蒲港船通皂莢橋為歡湏永日相過復今朝草¶
徑荒初闢桐隂薄漸凋歸休真上策何待蚤招要
<pb:KR4f0044_WYG_046-4a>
同祖如同父為兄忝伯兄家貧餘世業官滿得鄉評罋¶
醬調藜糝厨薑芼鼈羮向來疏酒盞一飽累經營¶
　　　秋庭¶
秋來無一事物態頗相撩是葉湏防蝕無根不耐澆欹¶
花危露蒂修蔓妥風條滿目皆生意吾庭未寂寥¶
　　　賦得雨中荷葉終不濕六韻¶
爾本池中物翻從濕得乾出泥莖濯濯帯雨葉團團散¶
作千聲去欹留一滴難髙低承翠葢大小走珠槃灑脱<md:KR4f0044_SBCK_046-3b>¶
<pb:KR4f0044_WYG_046-4b>
渾無跡隂晴詎改觀肯同凡草木漏澤妄思干¶
　　　雨後行田¶
水氣一村蛙晨光㡬㸃鴉畦風凉病骨衣露涉秋花正¶
爾闗農事兼之逺俗譁桔橰閒挂壁勞苦及東家¶
　　　寄吳少融二十六韻(時吳宰/夀光)¶
忽忽三年别遥遥異地情索居雖潦倒結念每廻縈憶¶
昨同晨夕惟君獨老成吉人辭樸訥端士意肫誠蹞步¶
寜愁失沖懐敢自盈授經依北郭請業到西清榻愧陳
<pb:KR4f0044_WYG_046-5a>
蕃設詩容顧况評出擕青鏤管歸傍短燈檠績學承名¶
父髙才敵令兄(少融為梅村先生㓜/子西齋給諌愛弟)向來留著作兩度¶
費咨呈自我辭書局憑誰問客旌九衢干轍軌萬事一<md:KR4f0044_SBCK_046-4a>¶碁枰他日乘軒鶴當時出谷鶯先鞭輸祖逖上第失楊¶
英夜雨新豐市秋風古灌城得官隨本分為政且神明¶
側聽衣冠誦如傳襦袴聲科條煩是累民社寄非輕示¶
俗因奢儉調絃戒改更免教同列忌休矯一時名此外¶
佳眠食其他簡送迎陳編閒肯廢古道力能撑便欲觀
<pb:KR4f0044_WYG_046-5b>
風去殊難抱病行撫躬憂浩蕩回首歳崢嶸為報鳴琴¶
宰應憐撤瑟生西河餘痛在雙眼不曽盲¶
　　　八月初四日放舟至硤石¶
習嬾常支户乘凉偶放船渠清𤓰蔓木露白稻花天夜¶
氣鳴雞後晴光蕩槳前地平先見墖髙出萬家烟¶
　　　西阡桂六韻<md:KR4f0044_SBCK_046-4b>¶手種西阡桂三年漸㸔長玉蘭輸舊翠金粟試新黄露¶
重朝流潤牆低逺遞香婆娑佳月色報畣好秋光敢擬
<pb:KR4f0044_WYG_046-6a>
栽為柱差堪署作堂丁寜松檜伴稍待共成行¶
　　　南堂桂八韻¶
五桂階庭樹迎秋候蚤催著花多四出得氣必齊開自¶
我先人植仍資造化培好風香世界凉影月樓臺天上¶
逃斤斧山中混草萊在家僧偶聚不速客頻來(時衎齋/東亭不)¶
(期而/㑹)豆莢𤓰瓤味兄酬弟勸杯最宜星露下永夕與徘¶
徊¶
　　　偕季方東亭徳尹曾三諸兄過東林庵
<pb:KR4f0044_WYG_046-6b>
北郭唫笻罷東林講席收(憶四十年前陪范/文白先生來逰事)能無三宿<md:KR4f0044_SBCK_046-5a>¶戀復作五人逰&KR2076;掃庭常潔牋題壁尚留影前香一瓣¶
來往記風流(時坐旋法/師影堂)¶
　　　題周少谷杏林雙鹿圖為老友徐韓奕夀¶
杏為仙人林鹿是仙人友少谷寫此圖巻舒落吾手愛¶
其粉墨乆若新畫义挂壁濃香熏朝來詩成畫亦往持¶
以贈君兼夀君與君論交從壯盛通介㸔成徐邈聖我¶
如麋鹿爾為羣豐草長林同此性
<pb:KR4f0044_WYG_046-7a>
　　　臨平舟中¶
作雙白鷺起前汀西望山光的的青暗數永和隄畔路¶
(宋趙誼父過臨平詩/居人猶號永和隄)一橋十里似長亭¶
　　　虎林與同年許莘埜話舊時初自蜀歸四首<md:KR4f0044_SBCK_046-5b>¶烹鮮滋味定何如叱馭行經萬里餘今日秋風吹櫂轉¶
江鄉原不少鱸魚¶
冷曹需次問何司剩許閒編僰道詩五角六張成底事¶
人間吉日是歸期
<pb:KR4f0044_WYG_046-7b>
旗鼓相當膽氣麄生平事事不曾輸輸他對我誇年少¶
漆㸃烏&KR0093;一尺須¶
同年難得况同鄉乆别重逢感歎長百五十人餘㡬在¶
勸君狂得且須狂(時連聞劉大山陳巨髙李時夏三同/年凶問狂得且須彺借用香山成句)¶
　　　題安平泉上二首¶
自從兩乳垂天目中有神龍不測淵直到臨平山脉斷¶
尚渟一眼在山泉<md:KR4f0044_SBCK_046-6a>¶我讀咸淳潜守志曾收元祐罪人詩摩挲一片竹間石
<pb:KR4f0044_WYG_046-8a>
好事僧稀問向誰(南宋潛説友咸淳臨安志云仁和縣/安隠院地産曲竹竹間有池名安平)¶
(泉東坡題詩云云按東坡題安平泉七律一首集中失/載余曽采入補遺巻中今至泉旁尋碑碣不得故云)¶
　　　曾濟蒼逺致秋蘭一本重陽前試花寄詩報之¶
廣文能好事貽我婺州蘭不共三春賞翻從九日㸔同¶
心如爾少獨立後時難待作幽人佩清香可耐寒¶
　　　世棄¶
世棄身何與身間分已過讀書新得少見夢故人多黍¶
熟來初釀池荒足敗荷東籬佳節近不醉擬如何
<pb:KR4f0044_WYG_046-8b>
　　　吳起君重陽送菊至¶
今嵗寒氣蚤應節㣲有霜(是日霜/降節)開門得君書逺致籬<md:KR4f0044_SBCK_046-6b>¶下黄瓦盆三十本羅列成重行端如衆君子正色登我¶
堂吾衰萬事慵酌酒不盡觴何以畣佳貺託詩紀重陽¶
　　　後三日邀諸兄弟賞菊席上放歌¶
吾䣊吳生字起君知余雅好忘余貧扁舟送菊乃無酒¶
正及九九清霜辰招呼近從南北巷假借半出東西鄰¶
後庚三日稍稍集義取兄弟不及賓有如田家大作社
<pb:KR4f0044_WYG_046-9a>
杖白頭者凡七人合年四百七十二雁雁排翅魚排鱗¶
天公貺我美風日嵗云暮矣行食新海蝦挾須白出縮¶
椵蟹負殻紅輪囷木瓢木杓傳父祖中貯兼味清而醇¶
興來大壯客顔色詩好全得花精神人間所歴皆夢境¶
至樂孰與田園真勿辭醉插滿頭去一笑正落陶家巾<md:KR4f0044_SBCK_046-7a>¶　　　少睡¶
秋去寒猶薄冬來夜總長階前黄葉滿門外朔風狂舊¶
得休心法新傳養目方癡兒憐少睡撿歴勸移床
<pb:KR4f0044_WYG_046-9b>
　　　秃筆吟二首¶
久被宣城束縛加鐵梳膠綴老年華耗磨毛遂囊中穎¶
零落江淹夢裏花縱不封侯追定逺誰能銘冢向長沙¶
畫工掃壁休嫌秃㑹見麒麟出咄嗟¶
書不中書觚不觚也曾東抹與西塗姜牙斂手輸雞距¶
虎僕藏鋒讓䑕須墨沼涸逃蓬館債硯田荒貸管城租¶
免冠一博秦皇笑差勝中山穴處徒¶
　　　問東亭病<md:KR4f0044_SBCK_046-7b>¶
<pb:KR4f0044_WYG_046-10a>
天末清貧吏身還病亦隨用巫真下策勿藥得中醫(語/出)¶
(漢書藝/文志)瘴霧侵肌重氷霜造物慈入冬思合醵為爾尚¶
遲遲(毛詩箋入必共族中而/居又有祭脯合醵之歡)¶
　　　隙光¶
隙光野馬去如馳正是先生静坐時病不求醫吾有命¶
老方學易世無師回思少作雕蟲比轉悔餘波綺麗為¶
喚起景陽來入夢擲將殘錦乞(去/聲)丘遲¶
　　　芝田長子字西山賢而有文㳺學京師一病不
<pb:KR4f0044_WYG_046-10b>
　　　起旅櫬還家詩以當哭兼慰芝田¶
天心洵茫昧家運關彼此可憐兩長男相繼俱客死(亡/兒)¶
(歸柩去冬亦於/十一月到家)倚閭氷霰後歸櫬風霜裏割愛難以慈<md:KR4f0044_SBCK_046-8a>¶奪情莫若理明明聖賢教五十不致毁父母恩且然矧¶
乃施於子吾本同痛者勸君兼自慰知其無奈何安命¶
而已矣¶
　　　冬課吟效擊壤二首¶
炳燭餘光已可知假饒聞道敢云遲故人問我三冬課
<pb:KR4f0044_WYG_046-11a>
六十年前上學時(順治丙申余/七嵗方就傅)¶
畫前有易易如何刪後無詩詩倍多更向誰邉討消息¶
水從氷後不生波¶
　　　棄裘¶
禦冬年已乆毛秃僅皮存等是犬羊鞟永辭狐貉温留¶
之竟安用棄爾似無恩改作吾何望茅檐去負暄<md:KR4f0044_SBCK_046-8b>¶　　　長至¶
天地有肅殺㣲霜為驅除洎乎氷雪交慘者旋以舒來
<pb:KR4f0044_WYG_046-11b>
復子之半始凝履之初何湏當既剥然後觀盈虗¶
　望嵗集(起丁酉正/月盡九月)¶
　　三年來元日連遇風雪嵗事不登生理日窘朝來¶
　　天色晴霽農占其有秋乎老圃望嵗殆同老農也¶
　　　元旦喜晴¶
一從朝請廢氷雪博髙眠却展山中歴重瞻霽後天兒¶
孫粗識字兄弟繼歸田此外非吾分隨人望有年¶
　　　邑侯陳衡山夀十二韻
<pb:KR4f0044_WYG_046-12a>
海角桑麻邑沙灣舄鹵田極知吾土&KR0484;端頼令君賢侯<md:KR4f0044_SBCK_046-9a>¶到纔期月民勞已有年上官頻按部下戸忍施鞭利器¶
無盤錯長才展事權緩征舒積困雇役免齊編酌劑心¶
良苦撟䖍弊悉捐政成單父速名嫓太丘傳麗澤三春¶
渥仁風百里宣初辰花照座佳氣栁含烟里老霞觴後¶
村童篠馬前也應容野史來奏雅琴篇¶
　　　正月十八日偕徳尹西阡㸔梅兼邀曾三芝田¶
　　　東洲諸弟同飲花下三首
<pb:KR4f0044_WYG_046-12b>
西麓寒梅樹年年二月開今年開獨早應為兩人來¶
已是四回㸔憐渠閱歳寒同時手栽者松栢長偏難¶
隨意致芳鄰壺餐勝觥飯尊前一校㸃且喜人皆健¶
　　　及門樓敬思自粤西逺寄潯桂<md:KR4f0044_SBCK_046-9b>¶隔年一信到何遲寄我潯州菌桂皮已向籠中儲上藥¶
只愁天下少良醫情深逺荷門生致性在終於野老宜¶
别與蘓家傳釀法搗香篩辣味尤竒¶
　　　贈杖
<pb:KR4f0044_WYG_046-13a>
倚賴支離叟扶持拙病翁長虞故步失不為暮途窮世¶
乏三年艾家無五尺童用行吾與爾形影畧相同¶
　　　補屋海棠萎而復甦偕徳尹芝田作用黄山谷¶
　　　體¶
前年爛若雲錦堆去年憔悴無花開今年芳意莽復囘¶
人情貪多似嫌少却是花稀㸔愈好閲汝盛衰成我老¶
白頭似白紅顔紅花如有語解勸翁夜䦨莫放清尊空<md:KR4f0044_SBCK_046-10a>¶　　　再次芝田韻一首
<pb:KR4f0044_WYG_046-13b>
隔霧㸔花三老翁未甘白髮負春工一梢欲墮胭脂雪¶
㡬朶猶含蓓蕾風爛澷人情沉醉後寂寥詩味巻帷中¶
相逢莫漫嗟遲暮悟徹從知色是空(原詩有相逢可惜/已遲暮之句故結)¶
(句/云)¶
　　　聞副相揆公正月初六訃音小詩寄哀四首¶
宫内稱才子臺端倚重臣得
君時最早歴試品尤真¶嗜苦餘千巻門閒少雜賔不知經
㡬刼還復有斯人
<pb:KR4f0044_WYG_046-14a>
卿月三臺墮文星八座懸望髙虗相業才大損天年謝¶
客終成佛(生平留/心内典)王喬竟得仙所傷江鮑體無子孰流¶
傳<md:KR4f0044_SBCK_046-10b>¶憶昨歸田後情親分不移為憐吾已老長恐見無期急¶
遞書頻逹因風報輒隨半年遲作答魂夢至今疑¶
何當承逺訃豈是誤傳聞四海誰知已餘生又哭君有¶
文披舊稾無酒酹新墳不朽將安託從今硯擬焚¶
　　　墻角郁李花盛放
<pb:KR4f0044_WYG_046-14b>
碎霞剪綺綴繁枝(陸魯望郁李花賦/碎緗綺剪明霞)偏反阿儺自一時¶
春到軒庭無悴物又收常棣入吾詩¶
　　　連朝風雨園庭海棠零落都盡而瓶中折枝娟¶
　　　然獨秀老夫欲不誇為佛力其可得乎¶
兩株芳樹全摇落泥汙胭脂亦可憐值得拈華成一笑¶
風灾不到四禪天<md:KR4f0044_SBCK_046-11a>¶　　　芥舟二首次祝尚于原韻¶
蜃樓鮫屋總非真愛爾虗舟逺俗塵芥納須彌中有地
<pb:KR4f0044_WYG_046-15a>
杯浮滄海四無鄰琉璃貯篋團團鏡綫毯鋪筵寸寸茵¶
容得兩三人坐否故應魚鳥自相親¶
水滿㘭堂栁拂梢不須結宇用香茅觸蠻有國爭蝸角¶
燕雀何心占鷺巢茶竈筆床人共逺蔣牙菰葉影相交¶
未能便作浮家去倘許門從月下敲¶
　　　三月三日雨中潘竹村祝尚于周楚和三老人¶
　　　偕赴徳尹之招翁源姪不至席上口占寄嘲¶
又是重三祓禊期招尋也復逐羣嬉地偏俗儉人多夀
<pb:KR4f0044_WYG_046-15b>
歳美風和雨應時木芍藥花開正好野酴醿酒醉何辭<md:KR4f0044_SBCK_046-11b>¶竹林一阮真疎放不豫吾流太好竒¶
　　　重宿寒中書齋¶
桐又將花桺又綿山齋一榻故依然曽偕老友成三宿¶
却話前逰過十年白髪昏昏中酒味青燈黯黯讀書縁¶
只憂海近沙頽岸夜半潮聲撼客眠(丙戍秋與竹垞連/榻齋中能無存殁)¶
(之/感)¶
　　　制府滿鳬山同年奉
<pb:KR4f0044_WYG_046-16a>
詔廵海道經吾里詩以¶迎之四首¶
十年翠葢不南廵千里巖疆寄重臣㸔取隨身三五騎¶
肯教供億累州民¶
水澨山陬被澤深兩邦旌節喜重臨每逢田叟停車語<md:KR4f0044_SBCK_046-12a>¶徧示
君王愛養心¶
畚鍤千家傍海壖崩沙日費水衡錢福星昨夜臨吳分¶
斥鹵重開負郭田
<pb:KR4f0044_WYG_046-16b>
雲帆星島駛經過海外風恬可有波一事尚煩公入告¶
兩闗嵗課本無多¶
　　　春盡日雨中招諸兄弟為櫻笋㑹¶
老去邀歡要及時肯縁泥濘阻前期舊年風雨正如此¶
今日隂晴昨豈知入饌朱櫻貪摘蚤翻階紅藥笑開遲¶
兄酬弟勸更番事但到尊前醉勿疑¶
　　　徳尹於得樹樓後築屋三楹既成以詩落之¶
五架三間屋千竿萬个園竹深堪障日樹老莫傷根北<md:KR4f0044_SBCK_046-12b>¶
<pb:KR4f0044_WYG_046-17a>
牖斜穿沼南榮短界垣景難兼奥曠意在適凉温粗遣¶
規模具翻嫌布置繁移書驅壁螙品石斥湖黿雞柵寛¶
螻螘牛宫祝子孫誰為張老頌&KR0643;托仲長言(謝康樂山/居賦仲長)¶
(願言流/水髙山)幸爾留閒地容余補壊樊一菴何日就笑指畫¶
圗存¶
　　　偶過鴛湖¶
村北村南緑滿陂溪山百里放船宜鳩鳴葚熟蠶三起¶
燕掠風梢麥兩岐乍暖故知非雨候薄逰何必定花時
<pb:KR4f0044_WYG_046-17b>
兩湖地主今誰在每到徒增感舊詩¶
　　　與靈上人餉龍井雨前茶二首¶
風篁十里郎當嶺官焙爭收粟粒芽慙愧老僧親手摘<md:KR4f0044_SBCK_046-13a>¶青紗蠟紙餉山家¶
今年榖雨雨亷纎茶味全勝笋蕨甜正自不嫌山少肉¶
肉山無此好毛尖¶
　　　老友鄭寒村殁後五年其子義門攜愛蓮畫像¶
　　　過余屬題得二絶句
<pb:KR4f0044_WYG_046-18a>
自脱朝衫換幅巾祗應營道想前身翛然出處行藏外¶
誰識完人是半人(寒村晩年病風能以左/手作書畫自號半人)¶
更有何人識雅懐一琴横膝對花開多慙後死黄山谷¶
曾見光風霽月來¶
　　　梅雨¶
半月濛濛雨千畦釋釋耕麥租雖未入米價漸將平屋<md:KR4f0044_SBCK_046-13b>¶老礎長潤庭虗苔任生吾脾方畏濕却立候新晴¶
　　　徳尹第四子滿月詩當祝辭
<pb:KR4f0044_WYG_046-18b>
多男孰云累晩景人尤羡薛鳯乃踰三荀龍剛得半家¶
門增喜氣當暑清風扇膩髪搓成團貫之五色線耽耽¶
垂大耳皎皎開方面(出左/傳注)騰上所未知豐下已可見我¶
來拊汝頂為汝祝初旦一祝兒長成再祝爺強健三祝¶
好弟兄他年相友善¶
　　　秋灾行¶
西流之火方蟲蟲兼旬不雨亦不風先庚後庚凡五伏¶
秋暑酷於六月中河流旱乾田拆罅誰遣天吳來潤下
<pb:KR4f0044_WYG_046-19a>
淡塘灌注味作鹹仍恐良苗變枯稼天乎降割此一方<md:KR4f0044_SBCK_046-14a>¶相怨勿謂民無良神痁鬼瘧何處避且死那復論流亡¶
老夫本病在腰腹不受淫邪外來觸只餘雙耳未全聾¶
忍聽村鄰百家哭¶
　　　盆中草花二種已含蕋矣朝來忽萎¶
霜後冬收子春來雨發芽闗心經夏旱滿眼望秋花忍¶
負栽培力徒勞灌溉加童烏苗不秀能免子雲嗟¶
　　　中秋夜與徳尹對酌
<pb:KR4f0044_WYG_046-19b>
今夕是何夕弟兄俱在家狂吞杯底月笑指霧中花老¶
子興不淺逹人生有涯底須愁後夜圓影蝕蝦蟇¶
　　　十六夜復與徳尹小飲弟有詩次其韻¶
既望猶未望今年異往年連宵雖博醉老景劇相憐但<md:KR4f0044_SBCK_046-14b>¶有兒摇膝何須客滿筵好詩能賽月脫口自清圓¶
　　　秋花¶
雨後秋花到眼明閒中扶杖繞階行畫工那識天然趣¶
傅粉調朱事寫生
<pb:KR4f0044_WYG_046-20a>
　　　五雜組九首¶
五雜組𤣥黄帛往復還牛馬跡不得已主避客¶
五雜組新嫁孃往復還遊冶郎不得已時世粧¶
五雜組雙鸂鶒往復還兩蛺蝶不得已君棄妾¶
五雜組刺繡手往復還貝錦口不得已掩耳走¶
五雜組蠻氍毹往復還井轆轤不得已歸來乎¶
五雜組羅浮雀往復還華表鶴不得已生處樂<md:KR4f0044_SBCK_046-15a>¶五雜組青紫楦往復還新舊劵不得已錢神論
<pb:KR4f0044_WYG_046-20b>
五雜組蝶戀花往復還蜂趂衙不得已東西家¶
五雜組采染綃往復還燕覓巢不得已思故交¶
　　　古詩四章¶
天荒地亦老變化蕃草木自從開闢來悅人以紅緑有¶
榮斯有瘁坐覺流轉速傳語好風光寜能衒無目¶
衆蚍國大槐擾擾成侯王莊周化蝴蝶與物亦未忘至¶
人豈無夢夢則超形相蟲螘所不爭是曰華胥鄉¶
域内有名山攀躋力可至人皆造其麓抑或半嶺廢歸
<pb:KR4f0044_WYG_046-21a>
來述所見彼此不相似等是未登峰毋為笑平地¶
徒歌易成謡獨唱難為喁我琴誰我瑟我鼓誰我鐘知<md:KR4f0044_SBCK_046-15b>¶音苟弗存奚取覿面逢遥遥千載下或有牙與鐘¶
　
　
　
　
　
<pb:KR4f0044_WYG_046-21b>
　
　
　
　
　
　
　
　敬業堂詩集巻四十六¶
<md:KR4f0044_SBCK_047-1a>¶
<pb:KR4f0044_WYG_047-1a>
欽定四庫全書
　敬業堂詩集巻四十七¶
　　　　　　　　　翰林院編修查慎行撰
