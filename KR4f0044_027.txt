# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:16.175941
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0273-027敬業堂詩集-卷第二十七.
<pb:KR4f0044_SBCK_027-1a>¶
敬業堂詩集卷二十七¶
　　　　　　　　　海寧查　愼行　悔餘¶
　過夏集(盡庚辰/一年)¶
　　三上南宮今復報罷家編修兄留余下榻暫緩歸¶
　　期唐時舉子落第者六月後不出謂之過夏故以¶
　　名集而秋冬道路之作幷附錄焉¶
　　　三月三日同園修禊分韻得飬字(主人爲胡/循齋觀察)¶
東風如故人隨我杖藜往紛紜閱花市過眼多塵坱小¶
憇得同園初欣天氣朗主人天下士愛客&KR0241;羅網及閽¶
謁未入命僕駕先枉爛熳呼朋儕殷勤話疇曩一官棄¶
唾涕万事付豪爽大阮亦勝流投閒擕几杖(謂令叔/翔菴)藥¶
<pb:KR4f0044_SBCK_027-1b>¶
欄桃李徑拱把手培飬先開委空枝密布無&KR0169;壤可憐¶
芙蓉杏作態媚幽賞那知白髮翁分絶探花想八年三¶
見黜得失同反掌當筵猶毷&KR2765;所見胡不廣此生竿木¶
塲著屐知幾兩作詩記陳迹即景成俯仰(元方輿勝覧/大興府海雲)¶
(寺有千葉杏二株名芙蓉杏張叔夏見/之爲塡三姝媚詞園中有此花故云)¶
　　　題宋山言學詩圖二首¶
宗武學能傳杜老小坡才可繼眉山添他一卷中州集¶
知已無如父子間¶
從今不信廬陵語窮乃工詩豈定評㸔取風流宋公子¶
才名已占又科名¶
　　　白丁香次韻三首¶
<pb:KR4f0044_SBCK_027-2a>¶
絶代人宜空谷幽幽香愛傍玉搔頭慿誰爲解梢梢結¶
減我東欄向夕愁(昌谷詩亂結丁香梢滿欄花向夕義/山詩芭蕉不展丁香結同向春風各)¶
(自/愁)¶
滿城風雨滿天風滿地狂花只取紅獨向枝頭賞氷雪¶
莫欺老眼太朦朧¶
粉墨何當點作圖畫家眞色自應殊依稀寒食梨花榭¶
月底㸔來澹欲無¶
　　　愷功侍讀&KR1183;宣德&KR0083;走筆謝之二首¶
小印分明宣德年南唐西蜀價爭傳儂家自愛陳淸欵¶
不取金花五色牋(宣德貢牋有宣德五年造素馨&KR0083;印/又有五色粉牋金花五色牋五色大)¶
(簾&KR0083;磁靑&KR0083;以/陳淸欵爲第一)¶
<pb:KR4f0044_SBCK_027-2b>¶
九万山陰何敢望澄心百幅亦應難從今稍變歐梅例¶
一首詩湏愽一番(歐陽以澄心&KR0083;百幅遺梅聖俞聖俞/有詩故東坡有詩老&KR0504;空不一留百)¶
(番曾作百/金收之句)¶
　　　戲題陳叔毅桃葉渡江圖小照二首¶
三生一夢坐多情謫向江湖是酒星桃葉桃根&KR0031;姊妹¶
可堪隨汝作浮萍¶
詞賦江關漸白頭倩人扶上木蘭舟殷勤聽唱公無渡¶
不爲風波也合休¶
　　　再次家荆州兄咏白丁香韻二首¶
誰教巧手作瓊英四出眞從六出爭一夜花光如積雪¶
誤他啼鳥報天明¶
<pb:KR4f0044_SBCK_027-3a>¶
買得初從廟市囘朱朱白白費疑猜只慿狡獪花兒匠¶
偷取唐昌玉蕊來¶
　　　上已後五日再過同園㸔花賦贈胡翔菴四首¶
結鄰眞喜近斜街歩屧㝷春又一囘五日重來光景換¶
早花零落晚花開¶
山桃含&KR0015;海棠妍素奈香淸亦可憐小雨乍晴晴又雨¶
今年天是飬花天¶
不用枝頭挂小鈴一羣嬌鳥避楸枰綠陰滿地花光合¶
晝靜時聞落子聲¶
閱盡穠華到晩春客中吾是最閒身&KR0077;愁有酒無錢買¶
長累貧官作主人¶
<pb:KR4f0044_SBCK_027-3b>¶
　　　湯西厓編修寓庭丁香花下作三首¶
空庭三株樹手植知何人自我見此花已閱十五春居¶
停幾易主索醉不記廵今來枝逾繁岀屋垂繽紛花豈¶
知我老我衰暗傷神稍欣舊交在白頭尚如新¶
自昔有土牆界庭分背向何年始撤去樹&KR0020;乃張王花¶
氣下&KR0326;廊葉陰通步障旁添一堆石小作攀躋狀遂令¶
賞花人髙岀万花上¶
主人舊善病客子新下第邂逅好花前流連詎失計天¶
公亦解事雲日薄&KR0220;蔽移床坐淸陰落蕊時墜髻無酒¶
不我酤拔&KR0107;向誰&KR0378;前言戲之耳一&KR0015;&KR0643;破涕(是日不/設飲而)¶
(余與西厓俱/喪偶故及之)¶
<pb:KR4f0044_SBCK_027-4a>¶
　　　題同年汪東山南浦送行圗時余下第將歸¶
踏歌相送感汪倫潭水桃花記此春&KR0204;點舊年風雪路¶
轉憐我是獨歸人(去冬與東山相遇司/吾道中聯騎北上)¶
　　　偕荆州兄過一莖庵飲香林亭下次韻四首¶
淺草曲徑通林深小亭伏春遊太雜沓摧折到花竹居¶
僧典守疎鳥雀不勝逐人間逆旅客憔悴無如僕約伴¶
來何遲悵焉空寓目庶將酒一斗散此愁千斛借問賞¶
殘紅何如對新綠¶
亭&KR0279;雖無多托&KR0241;取澹漠尚書别業改(舊爲合肥宗/伯公所葺)香¶
火付蘭若想當經營初手自種花藥不知幾賓客來此¶
共酬酢前塵墮空虚餘景就頽落向人如有訴俯仰憐一¶
<pb:KR4f0044_SBCK_027-4b>¶
病鶴¶
昔與竹垞翁來遊杖頻䇿花時不暇&KR0180;爛醉屢脫幘夕¶
陽到牆西樹影相枕籍我時齒尚壯詩酒越繩尺飲罷¶
興尤狂篇終疵互摘而今坐頽廢好友孰稱益頼有白¶
髮兄依依尚相惜追陪恐無幾岀處途已畫¶
詩社幸見收名塲應見斥魚熊古難兼較若辨黑白細¶
思百年内倐忽駒過&KR0169;蟻封㸔擾擾蟲語聽嘖嘖不如¶
兩相&KR0111;舉琖酹花魄退之言可廢此日胡足惜¶
　　　再過西厓同元朗無功文子作¶
宿雨曉初霽不知春淺深落盡枝上花爲君留綠陰竹¶
廊靜脉脉葉幌虚沉沉此中有幽&KR0241;何處來鳴禽¶
<pb:KR4f0044_SBCK_027-5a>¶
　　　無功索題蒹葭書屋圖用東坡&KR0009;傲軒韻¶
長髯作蝟磔短髩未鶖秃如何葭葦塲結此數間屋㸔¶
君用意殊瀟洒取逺俗浮名一雞肋小挫詎云辱夜枕¶
夢江湖晨餐辭輦轂升沉卜諸内奚待再三凟本非山¶
澤臞肥遯在上六平生讀書意貪得肯知足傳家十萬¶
籖直以腹笥蓄歸時展圖畫秋水堪釀緑荒灣一色蘆¶
老圃百年木相尋知有處把卷吾已熟¶
　　　題錢朝采設色花¶
眼見春歸可奈何一枝花葉自婀娜問他没骨圖成後¶
破費胭脂得幾多¶
　　　廉讓寓齋送春分韻得有字¶
<pb:KR4f0044_SBCK_027-5b>¶
小時逢春愛花桺逐伴年年開&KR0015;口年來年去春復春¶
不料侵尋成老醜來如東門遇游女去若河橋别良友¶
明知邂逅兩無端未免依違悵分手鏡中鬖鬖曰髪長¶
(上/聲)門外衮衮紅塵走曹生也是不覊徒爲餞春歸召儕¶
偶朱櫻紫筍憶鄉味欲&KR0241;僧㕑無一有失路隨余學放¶
顚得錢頼爾能沽酒有情相對且沈醉万事蒼茫一囘¶
首¶
　　　與朱悔人京口一别十二年矣今春相見京師¶
　　　讀其遊匡廬武當兩集喜而有作¶
丁夘橋西蒜山畔江聲怒走風帆戰兩萍一散十二秋¶
流落燕中復相見不怪年光逐飛電不怪靑&KR0129;尚貧賤¶
<pb:KR4f0044_SBCK_027-6a>¶
怪君頷下鬑鬑䰅點&KR0238;黥烏經百煉開箱示我兩卷詩¶
元氣入筆何淋漓始知巢父有仙骨豈比岑參空好奇¶
吾今老矣百事錯局促人間何處著髯兮肯賦歸去來¶
隨汝名山辦芒屩¶
　　　同朱悔人劉大山魏禹平錢亮功馮文子方靈¶
　　　臯吳山崙汪武曹諸子飲徐尚書碧山堂花下¶
　　　分韻得曹字¶
謝公別墅近城濠載酒曾陪飲興豪不料故人還客此¶
猶能折柬&KR0241;吾曹啇量未定將歸燕(時南宮報罷諸/子將次第南歸)揺¶
落何堪舊種桃併墮平生知已淚廿年塵土一靑&KR0129;¶
　　　同悔人禹平雪坪崑繩文子武曹亮功集黄岡¶
<pb:KR4f0044_SBCK_027-6b>¶
　　　王副相書齋雪坪有詩余繼和¶
三十年來培䕶深堦除手植盡成陰可知今日憐才意¶
即是當時種樹心天近城南多雨露人從畫裏&KR0204;山林¶
一春兩度陪公飲自愛婆娑入醉吟¶
　　　三月晦日李寅谷招同人怡園雅集分韻得登¶
　　字¶
帝城逐人事節物有廢興晦日尋李封吾追杜少陵衰¶
賤衆所棄誰如几可憑惟有貧時交不作炭與氷與君¶
生同歲稍長以兄稱君弟(令弟若華余/同年友也)即余弟鄉書昨¶
同徵麗正&KR0643;僦居暮景失飛騰君故得名早顔謝何足¶
輘七齡書擘窠前軰久服膺舉塲三十載謂宜鯤化鵬¶
<pb:KR4f0044_SBCK_027-7a>¶
到今困韁鎻屈首似我能相國宛平公憐才異孫弘六¶
舘&KR0241;一士翕然聲價增由來天下賢難以徽墨繩名園¶
卧榻側興到便許乘花時速朋曹欄檻俯對凭葱葱万¶
井煙髙標見觚稜水光與樹色到眼皆鮮澄遂令塵土¶
胸振歩疑飛昇欲去屢囘顧恍然夢遊曾西鄰張司業¶
(謂寄/亭)豪氣如陳登夜來&KR0241;吾徒酒器雜斗升我飲僅小¶
户當筵醉瞢瞢依稀人影外籬落移疎燈明知病酲餘¶
前悔後莫懲且復盡今日此歡恐難仍¶
　　　方拱樞徐學人招集竹林僧房用昌&KR0058;短燈檠¶
　　　歌韻各賦一首¶
靑天不如歸路長白日不如燈燭光淸談爲洗煩惱毒¶
<pb:KR4f0044_SBCK_027-7b>¶
快比灌頂醍醐凉城西古寺竹林側濃陰正落鄰僧床¶
我今巳是無家客芒鞋一&KR0031;輕䇿策故人也復念窮途¶
招向此間浮大白不辭醉倒花滿前我醉欲借精藍眠¶
醉中得詩尤縱恣夢入仙山吸空翠長安齷齪胡可居¶
直戀知交未能棄¶
　　　吳西齋農部次前韻見貽結語云有才如此長¶
　　　淪棄再&KR1099;韻答之¶
一年暮景晷綫長一日暮景桑榆光曷不收身及未死¶
打鐘掃地居淸凉(李義山云平居忽忽不樂尅意事/佛方願打鐘掃地爲淸凉山行者)人¶
生去住各有志異夢何必非同床兒童&KR0049;門望歸客已¶
報騎驢橫短策那堪寄食猶淹留㸔過銅街桺花白新¶
<pb:KR4f0044_SBCK_027-8a>¶
詩忽來慰眼前平沙草色荒千眠我坐無才翻自恣貧¶
女何當餙珠翠感君置我盧楊間世與君平方互棄¶
　　　三&KR1099;前韻詶劉若千侍御¶
邍父戇父兼三長十年視草同明光次公淮海特簡出¶
不比請郡來西凉(令弟海觀去冬由編/修簡任楊州太守)先生氷銜又繼¶
改行且眊筆登南床寄言鳯皇池上客万事何曾由預¶
䇿股肱耳目皆帝臣亦欲乘時少建白丈夫不退湏當¶
前誰能蠢蠢如&KR0094;眠渥洼之産本奇恣孔雀囘頭失金¶
翠眼中衮衮見諸公不礙江湖有淪棄¶
　　　四&KR1099;前韻答錢亮功¶
野鳬頸短鶴頸長鵂鶹晝暗螢夜光尺蠖自伸龍自蟄¶
<pb:KR4f0044_SBCK_027-8b>¶
火鼠自&KR0044;凉蟬凉狐狸跳梁蝨縁袴觸蠻爭&KR0038;蟻鬭床¶
紛紛等是逆旅客&KR0200;&KR0200;都無善全策一枰䄂手姑置之¶
何暇爲渠分黑白君方髙詠明燈前我亦醉吟氷雪眠¶
兩篇一意取自恣不拾零星路傍翠鐵槍半叚試相當¶
我用何妨時所棄¶
　　　題梅雪坪小照¶
才名應不讓都官心在靑松白石間直是相㸔兩不厭¶
對君兼對敬亭山(梅宣城/人故云)¶
　　　西厓自編修改授刑垣三首¶
君本澹蕩人通籍久華密蓬山坐無事十日九移疾吾¶
嘗從之遊仡仡勤著述門無閒造請庭有好風日本分¶
<pb:KR4f0044_SBCK_027-9a>¶
分莫踰讀書初願畢俄聞改言路諫草煩史筆官雖號¶
拾遺衮職少缺失功名况時至建白非預必珍重千鈞¶
機寧爲鼷鼠&KR0036;¶
&KR0279;省初授官半由庶吉士朝廷破成例簡畀岀久次同¶
舘復同年六人遂居四和鳴自鸞鳯肯作鷹鸇鷙司空¶
城旦書儒者通大意方當覘經術夙&KR0573;豈初試¶
事外易持議引喙多激昂設身處局中唯阿無一長其¶
或好生風沽名事矜張快心挾盛氣一往不自量斟酌¶
二者間得失恒相當語默固有道因時蹈其常先生熟¶
古今兹理固細詳蒭蕘述所見幸恕狂言狂¶
　　　陳六謙出示漢唐以來諸石刻同張超然林吉¶
<pb:KR4f0044_SBCK_027-9b>¶
　　　人朱北山項霜田家潤木分韻得氣字¶
吾黨陳髯老可畏書法縱橫今米芾平生&KR0241;此葢有由¶
嗜古津津飫餘味南遊北宦三十載所至窮探自娛慰¶
尊&KR0212;欵識拓啇周篆&KR0674;銘詞藏漢魏源流了了溯河漢¶
淸濁離離判涇渭神專志篤物斯聚缾罄&KR0504;空窮肯諱¶
問君貪得毋已奢借客旁觀似無謂髯雖不畣亦自&KR0015;¶
&KR0024;綴叢殘寧有既老夫昨獲薛稷書宋搨唐碑傳果毅¶
(余近得果毅都尉李/汪墓銘六謙極歎賞)手撫&KR0204;畫弗忍釋累爾垂涎&KR0036;深¶
喟君家墨妙堆古香片&KR0083;何堪追髣髴人間散軼知何¶
限架上搜羅嘆猶未不如各守不貪寳但遇金銀粗識¶
氣明窗小几零丁帖斜日空庭紅紫卉童子烹茶客未¶
<pb:KR4f0044_SBCK_027-10a>¶
歸松風正瀉濤聲沸¶
　　　淮南宋射陵先生及陸太君八十&KR0031;壽詩¶
海上蓬山山外天老人髙竝婺星懸鹿車對挽原偕&KR0046;¶
鳩杖同扶又十年綵袖兒曹&KR0031;白髩(謂穉恭/孝廉)紫薇家世¶
一靑氊滄桑眼見尋常事我識淮南地是仙¶
　　　爲楊次也題周兼畫¶
秋光澹扵水秋水澹扵人臙脂何處著一點在朱唇誰¶
識淺深意畫時良苦辛¶
　　　題髙㢲亭怡怡園¶
我愛髙家好兄弟才名標格兩爭奇他年離别知不免¶
記取對床聽雨時¶
<pb:KR4f0044_SBCK_027-10b>¶
　　　題江陰周氏女郎設色草花¶
野花最好是無名纎手親煩點染成吹得蜂腰比人瘦¶
東風輕薄可憐生¶
　　　荆州兄移寓&KR0180;眠衚衕籬落林亭頗饒幽&KR0241;留¶
　　　余過夏歸計未成三章遣興并索西厓西齋共¶
　　　和之¶
且喜金家住帝都未應囘首憶江湖燕辭舊社三年主¶
鴉乳新巢四月雛旁舍幾楹通曲折輕紗一障隔糢糊¶
君㸔&KR0176;上王文度也愛將車入畫圗¶
位置槎枒犖确間庭除小步得躋攀心如井底無波水¶
雲肖城頭没骨山三徑未成&KR0643;&KR0009;跡一枝暫息好乗閒¶
<pb:KR4f0044_SBCK_027-11a>¶
難抛載酒聯吟伴或恐花時費往還¶
兩株嘉樹賦婆娑老愛流光靜裏過淡入茶煙新月上¶
濃交碁局綠陰多葉聲欹枕瀟瀟雨簾影揺窗瑟瑟波¶
莫遣詩成傳好事和章祗許共羊何¶
　　　戲題禹鴻臚八瞽圖次韓慕廬先生原韻¶
萬竈燒松傾漆斛輕薄紛紛畫不足一翁髙坐稱瞽師¶
七子團團列無目然雖無目耳未聾十事傳聞九捧腹¶
牛頭馬脯閙屠肆雌霓(入/聲)雄虹爭捲握鼎&KR0212;眞贗兩詆¶
娸奩軸成&KR0220;互翻覆得之隋掌快呈珠失者周閑嗟喪¶
騄(用樊南/集中語)何如混沌初不鑿大璞全眞方是玉可憐多¶
少不盲人白日光中衒螢燭(出晉書/劉頌傳)¶
<pb:KR4f0044_SBCK_027-11b>¶
　　　題西齋圖二首圖爲王石谷作¶
何計能寛索米愁一官倉&KR0067;也風流畫圖酷愛王摩詰¶
詩味澹如蘓密州(東坡集中西齋詩密州所/作西&KR0538;以爲黄州非也)世事飽諳¶
殊少味人生閒處直湏偷某丘某水依稀似留向歸時¶
&KR0204;釣游¶
買書分俸論千卷種樹成陰待十年借問膠西富桑棗¶
何如潁尾長風煙天生才士定多癖君與此圖皆可傳¶
獨有吾詩眞&KR0013;&KR1062;更無一句敵坡仙¶
　　　苦雨六章¶
暑雨不當怨旱澇各有時我無螻蟻營趨避將何之屋¶
漏苦見廹一床亦頻移昏昏醉夢間&KR0120;坐渾如癡亂蛙¶
<pb:KR4f0044_SBCK_027-12a>¶
強多事呌跳無停機¶
蛙黽日以親人跡日以疎他鄉惟兩弟彼此仍索居(德/尹)¶
(寓米市潤木/在椿樹衚衕)乾鵲不報晴扣門得家書苦言&KR0094;麥損正¶
值積澇餘寧知京洛間我亦幾爲魚誰能褁飯往好友¶
或念余(得家/書)¶
我友鄰巷居隔絶異鄉縣六街發&KR0064;漲南北天塹限心¶
知騎驢危不及挂帆便衝&KR0378;欲過之邂逅不得間&KR0077;歸¶
閉門坐猛雨聲連旦殘燈如溼螢耿耿棲几案燈明諒¶
何益吾老眼已暗(答西/厓)¶
眼昏晝如夜拓窗&KR0049;晴暉重雲有時開晨光乍熹微陽¶
烏方洗翅黯黮潜炎威矧乃燕雀曹羽短焉能飛江河¶
<pb:KR4f0044_SBCK_027-12b>¶
如可越與爾將同歸¶
黃水欲逆行淸淮助流惡司空非一禹岀使半&KR0279;閣似¶
聞水鄉民汎汎鷗鳬若野人好奇計稍稍試疏㵸中庭¶
地&KR0020;窪猥以鄰爲壑下流靡所放鹵莽費開鑿天心吾¶
錯料靜待溝澮涸¶
皇天乃好雨一月月離畢太白方經天浮雲爲深匿星¶
&KR0292;暗中度休咎徵兩失井塌槐殞花墻傾棗垂實待兹¶
晴景換秋序向蕭瑟莫怪野夫詩&KR0049;蟲同一律¶
　　　立秋日喜霽同九恒早過西厓是夕再同九恒¶
　　　西厓飲康飴寓用立秋二字各賦二首¶
呼羣&KR0120;我早赴約如請急逢君下直歸竟坐不暇揖檐¶
<pb:KR4f0044_SBCK_027-13a>¶
飛報晴鵲袖岀苦雨什日薄風進凉林深氣流溼竹尾¶
亦翛然淸如小童立浮生知幾見佳節豈頻集官况尚¶
宐閒旅懷何汲汲蒓鱸殊有味歸去吾猶及(後二日余/將出都)¶
去歲秋大雨湖洪&KR0036;龍湫尋君湖上莊風燈颭漁舟得¶
官豈不好坐失家山遊居鄰湯給事邸舍相綢繆落魄¶
兩酒徒無端竝淹留汲井濯我足呼酒澆我喉舉頭見¶
秋河大火方西流流光遽如許不醉當何求¶
　　　自中元前岀都舟行無詩八月初三夜渡黃河¶
　　　偶爾得句索同年徐貢瑶和¶
㟁塌河身濶茫茫失舊灘遥天挂新月一棹下奔湍老¶
去才疑盡窮歸興易䦨詩成&KR0643;撥觸堅壁莫旁觀¶
<pb:KR4f0044_SBCK_027-13b>¶
　　　送女詞二首(九月十三日/再入都作)¶
嫁女事&KR0200;屑老翁非所知母在當汝憐母没行吿誰遥¶
遥三千里閨閣從此離兄嫂送及門慰情多好辭勸之¶
勿令哭我淚反交頥¶
老來百念空久識身如寄胡爲未能割身外憐幼穉失¶
毋父向慈家貧滿餘媿長途挈之往既嫁直如棄皇天¶
勞吾生遣累當以次&KR0015;&KR0204;五岳期猶需十年事(時无忌/尚未聘)¶
　　　秋杪重至王家營次楊次也壁間韻¶
十日征程滯故鄉大河西北又嚴&KR0724;千家轉徙留三戸¶
萬桺榮枯在一霜斷㟁無橋頻待渡涸沙有犢尚犂荒¶
驚心八月歸舟路夜下萑苻百里黃¶
<pb:KR4f0044_SBCK_027-14a>¶
　　　治河謡¶
六壩塞春水溢六壩開秋水來水深河大官方髙卧(其/一)¶
淮之土蒲茭蘆淮之民獱&KR0425;魚刈蘆作帚魚作飯努力¶
與官髙築堰(其/二)一石水五斗&KR0378;濁流下灌淸江低不望¶
黃河淸但願倒流直向崑崙西(其/三)泗亦刷黃淮亦刷黃¶
淸流一綫河中央(其/四)天生吾民水&KR0216;&KR0439;之以水治水惟¶
天子命之(其/五)¶
　　　即目¶
水落漁翁結網初只貪竭澤肯留餘鸕鷀鸂鶒且羣避¶
勿與此翁爭此魚¶
　　　霜殺草¶
<pb:KR4f0044_SBCK_027-14b>¶
嚴霜能殺草冬日旋殺霜相殺無已時生理終不傷衰¶
氣赴積陰先機兆微陽君㸔勾萌意松栢同一岡¶
　　　旅舍落一齒自嘲二首¶
毁理生時具太剛焉得完平生無大嚼到此亦凋殘舌¶
在柔何益唇亡想更寒長途憐弱女苦口勸加餐(沈石/田齒)¶
(痛詩勸餐兒/女不知難)¶
不爲窺鄰婦何曾玷薦賢春氷消最易病葉墮長先已¶
落誰復顧餘存寧久堅自慙輸老馬數齒減衰年¶
　　　白楊¶
白楊生古墓墓古鴉亦老當風叫空巢敗葉棲衆草方¶
當托髙蔭豈意守枯槁嗟彼種樹人悟機乃不蚤¶
<pb:KR4f0044_SBCK_027-15a>¶
　　　德州道上咏霧淞花¶
霧&KR0046;孤城去轉遥曉程十里愛瓊瑶氷聲䇿䇿初疑葉¶
雪片離離盡綴條纎指亂垂&KR0246;下柱折&KR0107;爭墮舞時腰¶
最憐頃刻同開謝只費三竿日便消¶
　　　景州董子祠¶
西風殘照廣川城董相祠邊感慨生官秩稍增秦&KR0054;士¶
文章獨闢漢西京醇儒豈以科名重濁世無如經術輕¶
&KR0077;&KR0015;武皇親制䇿牧羊牧豕盡公卿¶
　　　大風啇家林待渡¶
波濤動我前朔野何汪洋行行忽迷路欲渡川無梁老¶
馬徘徊鳴北風寒且僵輕氷拆沮洳澹日沉輝光平生¶
<pb:KR4f0044_SBCK_027-15b>¶
湖海遊汗漫殊未央禦窮不有命試以一葦杭隔河見¶
人家煙火靄漁莊苦辛脫彼岸樂踰還故鄉問途倉卒¶
間夷險豈有常明朝難逆料&KR0643;復索酒嘗¶
　　　奉題阮亭先生倚杖圖¶
誰與先生貌一丘柴門以外即滄洲殘霞紅上鯉魚尾¶
逺水碧扵雄鴨頭風定垂垂綠楊影雨餘咽咽凉蟬秋¶
幾時眞褁幅巾去容我來隨杖履遊¶
　　　除夕過西厓齋西厓與悔人赤抒方分韻賦詩¶
　　　余以事先行續和一首¶
老來驚節序除夕倍相關官舍靜無事旅人猶未閒鏡¶
中無黑&KR0288;枕上有靑山頗怪京華道一年三往還(予今/年正)¶
<pb:KR4f0044_SBCK_027-16a>¶
(月入都七月南/歸十月再至)¶
敬業堂詩集卷二十七¶
<pb:KR4f0044_SBCK_027-16b>¶
