# -*- mode: mandoku-view -*-
#+TITLE: 敬業堂詩集
#+DATE: 2015-09-23 10:30:36
#+PROPERTY: JUAN 27

¶
　過夏集(盡庚辰/一年)¶
　　三上南宫今復報罷家編修兄留余下榻暫緩歸¶
　　期唐時舉子落第者六月後不出謂之過夏故以¶
　　名集而秋冬道路之作并附錄焉¶
　　　三月三日同園修禊分韻得養字(主人為胡/循齋觀察)
<pb:KR4f0044_WYG_027-1b>
東風如故人隨我杖藜往紛紜閲花市過眼多塵坱小¶
憩得同園初欣天氣朗主人天下士愛客致羅網及閽¶
謁未入命僕駕先枉爛漫呼朋儕殷勤話疇曩一官棄¶
唾涕萬事付豪爽大阮亦勝流投閒攜几杖(謂令叔/翔菴)藥<md:KR4f0044_SBCK_027-1b>¶欄桃李徑拱把手培養先開委空枝密布無隙壤可憐¶
芙蓉杏作態媚幽賞那知白髮翁分絶探花想八年三¶
見黜得失同反掌當筵猶毷氉所見胡不廣此生竿木¶
塲著屐知幾兩作詩記陳迹即景成俯仰(元方輿勝覽/大興府海雲)
<pb:KR4f0044_WYG_027-2a>
(寺有千葉杏二株名芙蓉杏張叔夏見/之為填三姝媚詞園中有此花故云)¶
　　　題宋山言學詩圖二首¶
宗武學能傳杜老小坡才可繼眉山添他一巻中州集¶
知已無如父子間¶
從今不信廬陵語窮乃工詩豈定評看取風流宋公子¶
才名已占又科名¶
　　　白丁香次韻三首<md:KR4f0044_SBCK_027-2a>¶絶代人宜空谷幽幽香愛傍玉搔頭慿誰為解梢梢結
<pb:KR4f0044_WYG_027-2b>
減我東欄向夕愁(昌谷詩亂結丁香梢滿欄花向夕義/山詩芭蕉不展丁香結同向春風各)¶
(自/愁)¶
滿城風雨滿天風滿地狂花只取紅獨向枝頭賞氷雪¶
莫欺老眼太朦朧¶
粉墨何當㸃作圖畫家真色自應殊依稀寒食梨花榭¶
月底看來澹欲無¶
　　　愷功侍讀恵宣徳紙走筆謝之二首¶
小印分明宣徳年南唐西蜀價爭傳儂家自愛陳清欵
<pb:KR4f0044_WYG_027-3a>
不取金花五色牋(宣徳貢牋有宣徳五年造素馨紙印/又有五色粉牋金花五色牋五色大)¶
(簾紙磁青紙以/陳清欵為第一)<md:KR4f0044_SBCK_027-2b>¶九萬山隂何敢望澄心百幅亦應難從今稍變歐梅例¶
一首詩須博一番(歐陽以澄心紙百幅遺梅聖俞聖俞/有詩故東坡有詩老囊空不一留百)¶
(番曽作百/金收之句)¶
　　　戲題陳叔毅桃葉渡江圖小照二首¶
三生一夢坐多情謫向江湖是酒星桃葉桃根雙姊妹¶
可堪隨汝作浮萍
<pb:KR4f0044_WYG_027-3b>
詞賦江關漸白頭倩人扶上木蘭舟殷勤聽唱公無渡¶
不為風波也合休¶
　　　再次家荆州兄咏白丁香韻二首¶
誰教巧手作瓊英四出真從六出爭一夜花光如積雪¶
誤他啼鳥報天明<md:KR4f0044_SBCK_027-3a>¶買得初從廟市囘朱朱白白費疑猜只慿狡獪花兒匠¶
偷取唐昌玉蕊來¶
　　　上已後五日再過同園看花賦贈胡翔菴四首
<pb:KR4f0044_WYG_027-4a>
結鄰真喜近斜街步屧尋春又一回五日重來光景換¶
早花零落晩花開¶
山桃含笑海棠妍素奈香清亦可憐小雨乍晴晴又雨¶
今年天是養花天¶
不用枝頭挂小鈴一羣嬌鳥避楸枰綠隂滿地花光合¶
晝靜時聞落子聲¶
閲盡穠華到晩春客中吾是最閒身却愁有酒無錢買¶
長累貧官作主人<md:KR4f0044_SBCK_027-3b>¶
<pb:KR4f0044_WYG_027-4b>
　　　湯西厓編修寓庭丁香花下作三首¶
空庭三株樹手植知何人自我見此花已閲十五春居¶
停幾易主索醉不記巡今來枝逾繁出屋垂繽紛花豈¶
知我老我衰暗傷神稍欣舊交在白頭尚如新¶
自昔有土牆界庭分背向何年始撤去樹勢乃張王花¶
氣下迴廊葉隂通步障旁添一堆石小作攀躋狀遂令¶
賞花人高出萬花上¶
主人舊善病客子新下第邂逅好花前流連詎失計天
<pb:KR4f0044_WYG_027-5a>
公亦解事雲日薄虧蔽移床坐清隂落蕊時墜髻無酒¶
不我酤拔釵向誰&KR0378;前言戲之耳一笑聨破涕(是日不/設飲而)¶
(余與西厓俱/喪偶故及之)<md:KR4f0044_SBCK_027-4a>¶　　　題同年汪東山南浦送行圖時余下第將歸¶
踏歌相送感汪倫潭水桃花記此春指㸃舊年風雪路¶
轉憐我是獨歸人(去冬與東山相遇司/吾道中聨騎北上)¶
　　　偕荆州兄過一莖庵飲香林亭下次韻四首¶
淺草曲徑通林深小亭伏春遊太雜沓摧折到花竹居
<pb:KR4f0044_WYG_027-5b>
僧典守疎鳥雀不勝逐人間逆旅客憔悴無如僕約伴¶
來何遲悵焉空寓目庶將酒一斗散此愁千斛借問賞¶
殘紅何如對新綠¶
亭臺雖無多托致取澹漠尚書别業改(舊為合肥宗/伯公所葺)香¶
火付蘭若想當經營初手自種花藥不知幾賓客來此¶
共酬酢前塵墮空虛餘景就頽落向人如有訴俯仰憐<md:KR4f0044_SBCK_027-4b>¶病鶴¶
昔與竹垞翁來遊杖頻䇿花時不暇懶爛醉屢脱幘夕
<pb:KR4f0044_WYG_027-6a>
陽到牆西樹影相枕籍我時齒尚壯詩酒越繩尺飲罷¶
興尤狂篇終疵互摘而今坐頽廢好友孰稱益賴有白¶
髮兄依依尚相惜追陪恐無幾出處途已畫¶
詩社幸見收名塲應見斥魚熊古難兼較若辨黒白細¶
思百年内倐忽駒過隙蟻封看擾擾蟲語聽嘖嘖不如¶
兩相忘舉琖酹花魄退之言可廢此日胡足惜¶
　　　再過西厓同元朗無功文子作¶
宿雨曉初霽不知春淺深落盡枝上花為君留綠隂竹
<pb:KR4f0044_WYG_027-6b>
廊靜脉脉葉幌虛沉沉此中有幽致何處來鳴禽<md:KR4f0044_SBCK_027-5a>¶　　　無功索題蒹葭書屋圖用東坡寄傲軒韻¶
長髯作蝟磔短髩未鶖秃如何葭葦塲結此數間屋看¶
君用意殊瀟洒取逺俗浮名一雞肋小挫詎云辱夜枕¶
夢江湖晨餐辭輦轂升沉卜諸内奚待再三凟本非山¶
澤&KR0751;肥遯在上六平生讀書意貪得肯知足傳家十萬¶
籖直以腹笥蓄歸時展圖畫秋水堪釀綠荒灣一色蘆¶
老圃百年木相尋知有處把巻吾已熟
<pb:KR4f0044_WYG_027-7a>
　　　題錢朝采設色花¶
眼見春歸可奈何一枝花葉自婀娜問他没骨圖成後¶
破費胭脂得幾多¶
　　　亷讓寓齋送春分韻得有字<md:KR4f0044_SBCK_027-5b>¶小時逢春愛花栁逐伴年年開笑口年來年去春復春¶
不料侵尋成老醜來如東門遇游女去若河橋别良友¶
明知邂逅兩無端未免依違悵分手鏡中鬖鬖白髮長¶
(上/聲)門外衮衮紅塵走曹生也是不覊徒為餞春歸召儕
<pb:KR4f0044_WYG_027-7b>
偶朱櫻紫筍憶鄉味欲致僧厨無一有失路隨余學放¶
顛得錢賴爾能沽酒有情相對且沈醉萬事蒼茫一回¶
首¶
　　　與朱悔人京口一别十二年矣今春相見京師¶
　　　讀其遊匡廬武當兩集喜而有作¶
丁夘橋西蒜山畔江聲怒走風帆戰兩萍一散十二秋¶
流落燕中復相見不怪年光逐飛電不怪青袍尚貧賤<md:KR4f0044_SBCK_027-6a>¶怪君頷下鬑鬑鬚㸃漆黥烏經百煉開箱示我兩巻詩
<pb:KR4f0044_WYG_027-8a>
元氣入筆何淋漓始知巢父有仙骨豈比岑參空好竒¶
吾今老矣百事錯局促人間何處著髯兮肯賦歸去來¶
隨汝名山辦芒屩¶
　　　同朱悔人劉大山魏禹平錢亮功馮文子方靈¶
　　　臯呉山崙汪武曹諸子飲徐尚書碧山堂花下¶
　　　分韻得曹字¶
謝公别墅近城濠載酒曽陪飲興豪不料故人還客此¶
猶能折柬致吾曹商量未定將歸燕(時南宫報罷諸/子將次第南歸)摇
<pb:KR4f0044_WYG_027-8b>
落何堪舊種桃併墮平生知已淚廿年塵土一青袍¶
　　　同悔人禹平雪坪崑繩文子武曹亮功集黄岡<md:KR4f0044_SBCK_027-6b>¶　　　王副相書齋雪坪有詩余繼和¶
三十年來培䕶深堦除手植盡成隂可知今日憐才意¶
即是當時種樹心天近城南多雨露人從畫裏指山林¶
一春兩度陪公飲自愛婆娑入醉吟¶
　　　三月晦日李寅谷招同人怡園雅集分韻得登¶
　　　字
<pb:KR4f0044_WYG_027-9a>
帝城逐人事節物有廢興晦日尋李封吾追杜少陵衰¶
賤衆所棄誰如几可慿惟有貧時交不作炭與氷與君¶
生同嵗稍長以兄稱君弟(令弟若華余/同年友也)即余弟鄉書昨¶
同徴麗正聊僦居暮景失飛騰君故得名早顔謝何足¶
輘七齡書擘窠前軰久服膺舉塲三十載謂宜鯤化鵬<md:KR4f0044_SBCK_027-7a>¶到今困韁鎖屈首似我能相國宛平公憐才異孫𢎞六¶
舘致一士翕然聲價増由來天下賢難以徽墨繩名園¶
卧榻側興到便許乗花時速朋曹欄檻俯對凭葱葱萬
<pb:KR4f0044_WYG_027-9b>
井煙高標見觚稜水光與樹色到眼皆鮮澄遂令塵土¶
胸振步疑飛昇欲去屢回顧恍然夢遊曽西鄰張司業¶
(謂寄/亭)豪氣如陳登夜來致吾徒酒器雜斗升我飲僅小¶
户當筵醉瞢瞢依稀人影外籬落移疎燈明知病酲餘¶
前悔後莫懲且復盡今日此歡恐難仍¶
　　　方拱樞徐學人招集竹林僧房用昌黎短燈檠¶
　　　歌韻各賦一首¶
青天不如歸路長白日不如燈燭光清談為洗煩惱毒<md:KR4f0044_SBCK_027-7b>¶
<pb:KR4f0044_WYG_027-10a>
快比灌頂醍醐涼城西古寺竹林側濃隂正落鄰僧床¶
我今已是無家客芒鞋一雙輕䇿䇿故人也復念窮途¶
招向此間浮大白不辭醉倒花滿前我醉欲借精藍眠¶
醉中得詩尤縱恣夢入仙山吸空翠長安齷齪胡可居¶
直戀知交未能棄¶
　　　吳西齋農部次前韻見貽結語云有才如此長¶
　　　淪棄再叠韻答之¶
一年暮景晷綫長一日暮景桑榆光曷不收身及未死
<pb:KR4f0044_WYG_027-10b>
打鐘掃地居清涼(李義山云平居忽忽不樂尅意事/佛方願打鐘掃地為清涼山行者)人¶
生去住各有志異夢何必非同床兒童候門望歸客已¶
報騎驢横短䇿那堪寄食猶淹留看過銅街栁花白新<md:KR4f0044_SBCK_027-8a>¶詩忽來慰眼前平沙草色荒千眠我坐無才翻自恣貧¶
女何當飾珠翠感君置我盧楊間世與君平方互棄¶
　　　三叠前韻詶劉若千侍御¶
邍父戇父兼三長十年視草同明光次公淮海特簡出¶
不比請郡來西涼(令弟海觀去冬由編/修簡任揚州太守)先生氷銜又繼
<pb:KR4f0044_WYG_027-11a>
改行且毦筆登南床寄言鳯皇池上客萬事何曽由預¶
䇿股肱耳目皆帝臣亦欲乗時少建白丈夫不退須當¶
前誰能蠢蠢如蠶眠渥洼之産本竒恣孔雀回頭失金¶
翠眼中衮衮見諸公不礙江湖有淪棄¶
　　　四叠前韻答錢亮功¶
野鳬頸短鶴頸長鵂鶹晝暗螢夜光尺蠖自伸龍自蟄<md:KR4f0044_SBCK_027-8b>¶火䑕自熱涼蟬涼狐狸跳梁蝨緣袴觸蠻爭國蟻鬭床¶
紛紛等是逆旅客瑣瑣都無善全䇿一枰袖手姑置之
<pb:KR4f0044_WYG_027-11b>
何暇為渠分黒白君方高詠明燈前我亦醉吟氷雪眠¶
兩篇一意取自恣不拾零星路傍翠鐵槍半叚試相當¶
我用何妨時所棄¶
　　　題梅雪坪小照¶
才名應不讓都官心在青松白石間直是相看兩不厭¶
對君兼對敬亭山(梅宣城/人故云)¶
　　　西厓自編修改授刑垣三首¶
君本澹蕩人通籍久華密蓬山坐無事十日九移疾吾
<pb:KR4f0044_WYG_027-12a>
嘗從之遊仡仡勤著述門無閒造請庭有好風日本分<md:KR4f0044_SBCK_027-9a>¶分莫踰讀書初願畢俄聞改言路諌草煩史筆官雖號¶
拾遺衮職少缺失功名况時至建白非預必珍重千鈞¶
機寜為鼷䑕發¶
臺省初授官半由庶吉士朝廷破成例簡畀出久次同¶
舘復同年六人遂居四和鳴自鸞鳯肯作鷹鸇鷙司空¶
城旦書儒者通大意方當覘經術夙抱豈初試¶
事外易持議引喙多激昻設身處局中唯阿無一長其
<pb:KR4f0044_WYG_027-12b>
或好生風沽名事矜張快心挾盛氣一徃不自量斟酌¶
二者間得失恒相當語黙固有道因時蹈其常先生熟¶
古今兹理固細詳蒭蕘述所見幸恕狂言狂¶
　　　陳六謙出示漢唐以來諸石刻同張超然林吉<md:KR4f0044_SBCK_027-9b>¶　　　人朱北山項霜田家潤木分韻得氣字¶
吾黨陳髯老可畏書法縱横今米芾平生致此盖有由¶
嗜古津津飫餘味南遊北宦三十載所至窮探自娯慰¶
尊彛欵識拓商周篆𨽻銘詞藏漢魏源流了了溯河漢
<pb:KR4f0044_WYG_027-13a>
清濁離離判涇渭神専志篤物斯聚缾罄囊空窮肯諱¶
問君貪得毋已奢借客旁觀似無謂髯雖不畣亦自笑¶
補綴叢殘寜有既老夫昨獲薛稷書宋搨唐碑傳果毅¶
(余近得果毅都尉李/汪墓銘六謙極歎賞)手橅指畫弗忍釋累爾垂涎發深¶
喟君家墨妙堆古香片紙何堪追髣髴人間散軼知何¶
限架上搜羅嘆猶未不如各守不貪寶但遇金銀粗識¶
氣明窗小几零丁帖斜日空庭紅紫卉童子烹茶客未<md:KR4f0044_SBCK_027-10a>¶歸松風正瀉濤聲沸
<pb:KR4f0044_WYG_027-13b>
　　　淮南宋射陵先生及陸太君八十雙壽詩¶
海上蓬山山外天老人高竝婺星懸鹿車對挽原偕隠¶
鳩杖同扶又十年綵袖兒曹雙白髩(謂穉恭/孝亷)紫薇家世¶
一青氊滄桑眼見尋常事我識淮南地是仙¶
　　　為楊次也題周兼畫¶
秋光澹於水秋水澹於人臙脂何處著一㸃在朱唇誰¶
識淺深意畫時良苦辛¶
　　　題高㢲亭怡怡園
<pb:KR4f0044_WYG_027-14a>
我愛高家好兄弟才名標格兩爭竒他年離别知不免¶
記取對床聽雨時<md:KR4f0044_SBCK_027-10b>¶　　　題江隂周氏女郎設色草花¶
野花最好是無名纎手親煩㸃染成吹得蜂腰比人痩¶
東風輕薄可憐生¶
　　　荆州兄移寓懶眠衚衕籬落林亭頗饒幽致留¶
　　　余過夏歸計未成三章遣興并索西厓西齋共¶
　　　和之
<pb:KR4f0044_WYG_027-14b>
且喜全家住帝都未應回首憶江湖燕辭舊社三年主¶
鴉乳新巢四月雛旁舍幾楹通曲折輕紗一障隔糢糊¶
君看膝上王文度也愛將車入畫圖¶
位置槎枒犖确間庭除小步得躋攀心如井底無波水¶
雲肖城頭没骨山三徑未成聊寄跡一枝暫息好乗閒<md:KR4f0044_SBCK_027-11a>¶難抛載酒聨吟伴或恐花時費往還¶
兩株嘉樹賦婆娑老愛流光靜裏過淡入茶煙新月上¶
濃交碁局綠隂多葉聲欹枕瀟瀟雨簾影摇窗瑟瑟波
<pb:KR4f0044_WYG_027-15a>
莫遣詩成傳好事和章祗許共羊何¶
　　　戲題禹鴻臚八瞽圖次韓慕廬先生原韻¶
萬竈燒松傾漆斛輕薄紛紛畫不足一翁高坐稱瞽師¶
七子團團列無目然雖無目耳未聾十事傳聞九捧腹¶
牛頭馬脯閙屠肆雌霓(入/聲)雄虹爭捲握鼎彜真贗兩詆¶
娸奩軸成虧互翻覆得之隋掌快呈珠失者周閑嗟喪¶
騄(用樊南/集中語)何如混沌初不鑿大璞全真方是玉可憐多¶
少不盲人白日光中&KR0247;螢燭(出晉書/劉頌傳)<md:KR4f0044_SBCK_027-11b>¶
<pb:KR4f0044_WYG_027-15b>
　　　題西齋圖二首圖為王石谷作¶
何計能寛索米愁一官倉庾也風流畫圖酷愛王摩詰¶
詩味澹如蘇密州(東坡集中西齋詩密州所/作西&KR0538;以為黄州非也)世事飽諳¶
殊少味人生閒處直須偷某丘某水依稀似留向歸時¶
指釣游¶
買書分俸論千巻種樹成隂待十年借問膠西富桑棗¶
何如潁尾長風煙天生才士定多癖君與此圖皆可傳¶
獨有吾詩真被壓更無一句敵坡仙
<pb:KR4f0044_WYG_027-16a>
　　　苦雨六章¶
暑雨不當怨旱澇各有時我無螻蟻營趨避將何之屋¶
漏苦見迫一床亦頻移昏昏醉夢間起坐渾如癡亂蛙<md:KR4f0044_SBCK_027-12a>¶強多事呌跳無停機¶
蛙黽日以親人跡日以疎他鄉惟兩弟彼此仍索居(徳/尹)¶
(寓米市潤木/在椿樹衚衕)乾鵲不報晴扣門得家書苦言蠶麥損正¶
值積澇餘寜知京洛間我亦幾為魚誰能褁飯往好友¶
或念余(得家/書)
<pb:KR4f0044_WYG_027-16b>
我友鄰巷居隔絶異鄉縣六街發暴漲南北天塹限心¶
知騎驢危不及挂帆便衝泥欲過之邂逅不得間却歸¶
閉門坐猛雨聲連旦殘燈如溼螢耿耿棲几案燈明諒¶
何益吾老眼已暗(答西/厓)¶
眼昏晝如夜拓窗候晴暉重雲有時開晨光乍熹微陽¶
烏方洗翅黯黮潜炎威矧乃燕雀曹羽短焉能飛江河<md:KR4f0044_SBCK_027-12b>¶如可越與爾將同歸¶
黄水欲逆行清淮助流惡司空非一禹出使半臺閣似
<pb:KR4f0044_WYG_027-17a>
聞水鄉民汎汎鷗鳬若野人好竒計稍稍試疏瀹中庭¶
地勢窪猥以鄰為壑下流靡所放鹵莽費開鑿天心吾¶
錯料靜待溝澮涸¶
皇天乃好雨一月月離畢太白方經天浮雲為深匿星¶
躔暗中度休咎徴兩失井塌槐殞花墻傾棗垂實待兹¶
晴景換秋序向蕭瑟莫怪野夫詩候蟲同一律¶
　　　立秋日喜霽同九恒早過西厓是夕再同九恒¶
　　　西厓飲康飴寓用立秋二字各賦二首
<pb:KR4f0044_WYG_027-17b>
呼羣起我早赴約如請急逢君下直歸竟坐不暇揖檐<md:KR4f0044_SBCK_027-13a>¶飛報晴鵲袖出苦雨什日薄風進涼林深氣流溼竹尾¶
亦翛然清如小童立浮生知幾見佳節豈頻集官况尚¶
宜閒旅懐何汲汲蒓鱸殊有味歸去吾猶及(後二日余/將出都)¶
去嵗秋大雨湖洪發龍湫尋君湖上莊風燈颭漁舟得¶
官豈不好坐失家山遊居鄰湯給事邸舍相綢繆落魄¶
兩酒徒無端竝淹留汲井濯我足呼酒澆我喉舉頭見¶
秋河大火方西流流光遽如許不醉當何求
<pb:KR4f0044_WYG_027-18a>
　　　自中元前出都舟行無詩八月初三夜渡黄河¶
　　　偶爾得句索同年徐貢瑶和¶
岸塌河身濶茫茫失舊灘遥天挂新月一棹下奔湍老¶
去才疑盡窮歸興易䦨詩成聊撥觸堅壁莫旁觀<md:KR4f0044_SBCK_027-13b>¶　　　送女詞二首(九月十三日/再入都作)¶
嫁女事瑣屑老翁非所知母在當汝憐母没行告誰遥¶
遥三千里閨閣從此離兄嫂送及門慰情多好辭勸之¶
勿令哭我淚反交頥
<pb:KR4f0044_WYG_027-18b>
老來百念空久識身如寄胡為未能割身外憐幼穉失¶
母父向慈家貧滿餘媿長途挈之往既嫁直如棄皇天¶
勞吾生遣累當以次笑指五岳期猶需十年事(時无忌/尚未聘)¶
　　　秋杪重至王家營次楊次也壁間韻¶
十日征程滯故鄉大河西北又嚴裝千家轉徙留三戸¶
萬栁榮枯在一霜斷岸無橋頻待渡涸沙有犢尚犂荒¶
驚心八月歸舟路夜下雈苻百里黄<md:KR4f0044_SBCK_027-14a>¶　　　治河謡
<pb:KR4f0044_WYG_027-19a>
六壩塞春水溢六壩開秋水來水深河大官方高卧(其/一)¶
淮之土蒲茭蘆淮之民獱獺魚刈蘆作帚魚作飯努力¶
與官高築堰(其/二)一石水五斗泥濁流下灌清江低不望¶
黄河清但願倒流直向崑崙西(其/三)泗亦刷黄淮亦刷黄¶
清流一綫河中央(其/四)天生吾民水忍&KR0439;之以水治水惟¶
天子命之(其/五)¶
　　　即目¶
水落漁翁結網初只貪竭澤肯留餘鸕鷀鸂鶒且羣避
<pb:KR4f0044_WYG_027-19b>
勿與此翁爭此魚¶
　　　霜殺草<md:KR4f0044_SBCK_027-14b>¶嚴霜能殺草冬日旋殺霜相殺無已時生理終不傷衰¶
氣赴積隂先機兆微陽君看勾萌意松栢同一岡¶
　　　旅舍落一齒自嘲二首¶
毁理生時具太剛焉得完平生無大嚼到此亦凋殘舌¶
在柔何益唇亡想更寒長途憐弱女苦口勸加餐(沈石/田齒)¶
(痛詩勸餐皃/女不知難)
<pb:KR4f0044_WYG_027-20a>
不為窺鄰婦何曽玷薦賢春氷消最易病葉墮長先已¶
落誰復顧餘存寜久堅自慙輸老馬數齒減衰年¶
　　　白楊¶
白楊生古墓墓古鴉亦老當風叫空巢敗葉棲衆草方¶
當托高䕃豈意守枯槁嗟彼種樹人悟機乃不蚤<md:KR4f0044_SBCK_027-15a>¶　　　徳州道上咏霧淞花¶
霧隠孤城去轉遥曉程十里愛瓊瑶氷聲䇿䇿初疑葉¶
雪片離離盡綴條纎指亂垂絃下柱折釵爭墮舞時腰
<pb:KR4f0044_WYG_027-20b>
最憐頃刻同開謝只費三竿日便消¶
　　　景州董子祠¶
西風殘照廣川城董相祠邉感慨生官秩稍増秦博士¶
文章獨闢漢西京醇儒豈以科名重濁世無如經術輕¶
却笑武皇親制䇿牧羊牧豕盡公卿¶
　　　大風商家林待渡¶
波濤動我前朔野何汪洋行行忽迷路欲渡川無梁老¶
馬徘徊鳴北風寒且僵輕氷拆沮洳澹日沉輝光平生<md:KR4f0044_SBCK_027-15b>¶
<pb:KR4f0044_WYG_027-21a>
湖海遊汗漫殊未央禦窮不有命試以一葦杭隔河見¶
人家煙火靄漁莊苦辛脱彼岸樂踰還故鄉問途倉卒¶
間夷險豈有常明朝難逆料聊復索酒嘗¶
　　　奉題阮亭先生倚杖圖¶
誰與先生貌一丘柴門以外即滄洲殘霞紅上鯉魚尾¶
逺水碧於雄鴨頭風定垂垂綠楊影雨餘咽咽涼蟬秋¶
幾時真褁幅巾去容我來隨杖履遊¶
　　　除夕過西厓齋西厓與悔人赤抒方分韻賦詩
<pb:KR4f0044_WYG_027-21b>
　　　余以事先行續和一首¶
老來驚節序除夕倍相關官舍靜無事旅人猶未閒鏡¶
中無黒&KR0288;枕上有青山頗怪京華道一年三往還(予今/年正)<md:KR4f0044_SBCK_027-16a>¶(月入都七月南/歸十月再至)¶
　
　
　
　敬業堂詩集巻二十七<md:KR4f0044_SBCK_027-16b>¶<md:KR4f0044_SBCK_028-1a>¶
<pb:KR4f0044_WYG_028-1a>
欽定四庫全書
　
