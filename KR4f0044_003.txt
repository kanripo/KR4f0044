# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:15.076291
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0273-003敬業堂詩集-卷第三.
<pb:KR4f0044_SBCK_003-1a>¶
敬業堂詩集卷三¶
　　　　　　　　　海寧　查愼行　悔餘¶
　愼旃集下(起辛酉正月/盡壬戍四月)¶
　　　辛酉元宵月蝕¶
顧兎乘鸞事總乖暗塵誰鬭踏燈鞵但期來歲圎還再¶
肻照人間缺亦佳金筑舊聞荒野史玉川竒句抵齊諧¶
素娥似有刀環約漸放淸光入客懷¶
　　　黔陽蹋燈詞五首¶
川主廟前喧笑來花蠻狡獪學裙&KR0107;馬鞭攔入北門去¶
閒殺新城普定街¶
不用彎環竹架棚長條宛轉曳紅繩月光人影&KR0041;籠裏¶
<pb:KR4f0044_SBCK_003-1b>¶
一色花籃廿四燈¶
雄蜂雌蝶擁官衙先後輪番唱采茶忽轉歌頭翻四季¶
聲聲齊和牡丹花¶
龍尾龍頭五丈餘葺鱗鏤甲洗兵初班頭舊出霛官閣¶
皷板中間領木魚¶
赤脚姎徒閙掃粧木梳籠髩去隨郎一年一度蘆笙㑹¶
又趕春山跳月塲¶
　　　滇南従軍行八首¶
漏臥㽛町接夜郎井蛙穴鼠只㝷常開邊使者今頭白¶
他日嬰兒號竹王¶
㫖下羊皮督責多前軍追電出牂牁城烏三匝重圍外¶
<pb:KR4f0044_SBCK_003-2a>¶
聽唱先鋒敕勒歌¶
捷書夜半刺閨還再發西山板楯蠻特賜龍家懸&KR0846;印¶
土丞新綴總戎班¶
金馬&KR0028;頭毒草春道傍掩鼔不驚塵受䧏老將幽燕種¶
半是當時獻鏡人¶
三道兵威轉&KR0062;餘革囊濳渡計何如肉屏盡向金沙路¶
可少姚樞裂帛書¶
朝家納粟重輸邊卜式才髙逐&KR1049;遷不是湟中甌脫地¶
何勞封事䇿屯田¶
天地鴻濛儼再分别傳科斗出竒文就中機宻無人識¶
惟見飛書入北軍¶
<pb:KR4f0044_SBCK_003-2b>¶
稱帝稱王意自憨投瓊一咲抵朱三桔橰烽火同兒戲¶
兩度燒營到博南¶
　　　軍中行樂詞十首¶
旌旗小隊挿竿竿&KR1227;篥聲中路百盤明日山頭移帳去¶
牛毛鵝毳滿兵欄¶
猩猩貼地坐鋪氊紅點酥油一様鮮普洱團茶煎百沸¶
偏提分賜馬蹄前¶
斑鹿黃羊左右盂射堂割炙盡羶腴行&KR0814;可口烹鮮味¶
新㵸羮湯進鷓鴣¶
粤西白獺近來多項鎖金鈴跳碧波鷹犬技窮渾不用¶
旌門別唱打魚歌¶
<pb:KR4f0044_SBCK_003-3a>¶
果下名駒愛水西&KR0016;來&KR1058;鬣剪初齊&KR0062;塲多少洮河種¶
骨立秋風向北嘶¶
臂鞲小鷂覔窠雛宻箐深榛近却無駙馬手書馳驛到¶
羽毛四出比軍符¶
仲家苗弩末猶强機轉銅牙怒蹶張楛矢舊曾&KR0182;武庫¶
特煩中使到炎荒¶
衙頭樵牧占官莊射虎歸來白日藏夜夜橫屍荆&KR0068;地¶
浪傳車&KR0016;出南塘¶
萬里京華十日通雲邊優詔下軍中錦袍貂帽征南將¶
拜賜従誇第一功¶
五千名籍&KR0674;西江乳&KR0424;居然擁節幢太尉一軍長不調¶
<pb:KR4f0044_SBCK_003-3b>¶
摴蒲蹴踘自&KR0031;&KR0031;¶
　　　邸報二首¶
曾趨絶域拜毘盧降將還朝籍未除博得封侯須好語¶
太平天子是文殊¶
&KR0064;露揚&KR0069;罪未伸肻容武庫貯亡新專車長狄僑如骨¶
四出猶煩驛&KR0016;塵¶
　　　即事二首¶
㸑婦粧成細馬䭾梨園立部曼聲多太常别有平蠻樂¶
不取金&KR0107;玉樹歌¶
幾處開疆議叙同綠旗歸去亦分功新加細鎧銜都督¶
寶頂朱纓隊隊紅¶
<pb:KR4f0044_SBCK_003-4a>¶
　　　諸葛武侯祠¶
割據人才出眞従運&KR0070;爭苦心扶季漢餘力到南征廟¶
古寒鴉集山髙薄雪成渡瀘緣底事錯莫咲書生¶
　　　自正月以後不得德尹消息用少陵逺懷舍弟¶
　　　頴觀等一首六韵¶
聞汝辭人幕經時少&KR0009;書兵戈淹别日梅竹且村居池¶
草詩爭秀蠻燈歲逼除兩年期易爽十口計全疎殘雪¶
啣&KR0031;岫春氷破一渠依依游子夢長自繞林廬¶
　　　白櫻桃花歌¶
空庭瘴消風日春櫻桃花頭繁且勻枝南枝北並時放¶
初月隔窻浮粉雲梨花無香李太俗别具幽艶存天眞¶
<pb:KR4f0044_SBCK_003-4b>¶
山胡飛來好毛羽字淸調熟啼聲頻金鈴風細驚不起¶
啄花如妬花含嚬有時一片近人墜酒靣掠過香烟煴¶
故園開時記寒食年年讌賞遲芳辰依稀爲汝評品格¶
杏花顔色同鮮新眼前一樹白堆雪開及二月當初旬¶
近南巳得天氣早雅態更自離紅塵有情相對萬里外¶
一醉何必非前因明年花時定誰賞我是今歲吟詩人¶
　　　得家信¶
吉禮除䘮後悲驩意各眞他時憐弱穉此舉慰先人與¶
俗寧従儉傳家合稱貧一門㛰嫁畢兩姓恰朱陳(小妹/去夏)¶
(歸朱季弟/今春聘陳)¶
　　　寒食看海棠¶
<pb:KR4f0044_SBCK_003-5a>¶
不見鞦韆架榆烟火又更轉防花咲客眞覺雨無情綺¶
句紅紗䕶微風翠幄迎萬山樵採盡憐汝獨傾城¶
　　　偶遊東山寺¶
草長忽無路重來跡已陳寺貧僧乞食臺古佛&KR0041;塵兵¶
火殘碑刼鶯花絶域春近南多&KR0062;壘愁殺獨游人¶
　　　檳榔¶
不愁侵瘴癘開闢得竒功遠客熏顔醉蠻嬢論口紅香¶
廻金醴液淸潄玉川風萬里經相識誰憐庾信同(庾子/山梹)¶
(榔詩莫言行萬/里曾經相識來)¶
　　　咂酒¶
蠻酒釣藤名乾糟滿甕城茅柴輸更薄挏酪較差淸暗¶
<pb:KR4f0044_SBCK_003-5b>¶
露懸壺滴幽泉借竹行殊方生計拙一醉費經營¶
　　　送彭南陔赴長沙即次留别原韵二首¶
畫&KR0069;竒計决従戎入幕何妨許掾聾鄭俠圖曾傷目擊¶
陳琳檄可愈頭風嘉魚有味江東好老馬無群冀北空¶
車壁擊殘壺口缺白頭白盡雨聲中¶
湘中風物近何如太息羅含未定居竹閣語淸悲擁髻¶
芝田春秀夢廻車頻垂旅槖千金散獨泛歸舟一葉虛¶
刼火不燒周易壞乞(音/氣)君枕秘發竒書(南陔臨行授/余河洛易數)¶
　　　三月十五夜夢遊南湖追憶舊好因&KR0009;淮江¶
夢趁歸心得故園鴛湖遊跡宛然存濃烟隔浦浮諸塔¶
春樹分行綠一村萬里烽烟遊已勌三年光景向誰論¶
<pb:KR4f0044_SBCK_003-6a>¶
往來最憶尚書墅柔櫓伊啞直到門¶
　　　四月十六夜喜雨¶
夭苗小砦破春畊異俗差堪慰客情萬井雲烟扶小閣¶
四山雷雨動空城漏侵書榻移難定臥想園廬去未成¶
好是綠針浮水候陂塘徹夜有蛙鳴¶
　　　黔陽即事口號三首¶
帳有炊烟戍有樓山無林木水無舟王&KR0438;入市家家病¶
箐雨經梅日日秋苗婦短裙多赤脚&KR0526;僮尺布慣&KR0041;頭¶
兵荒滿眼圖誰繪卉服先教逓速郵¶
土産丹砂及水銀若論&KR1684;賧自來貧蠻分烏白皆名鬼¶
㸑合東西略似人蒻葉分鹽沾鴂舌梹榔和血點猩唇¶
<pb:KR4f0044_SBCK_003-6b>¶
水西小馬新來貴買得偏誇內廐珍¶
役夫肩背幾曾停頳尾歌殘忍再聽刼過流亡初著籍¶
碑傳德政巳鐫銘羊膓鳥道千盤瘴馬背牛皮百鞘釘¶
正是西南需餉亟螳螂川路接蜻蜓¶
　　　恭謁陽明書院¶
不遣先生成謫䆠誰將理學闢荒榛後來事業皆由此¶
異俗詩書遂有人複壁只今留絶徼刼&KR0069;終古怨亡秦¶
講堂亦與兵戈厄馬踏空堦萬瓦塵¶
　　　送秦望兄東歸¶
萬里相逢有弟兄覊孤無那送君行雨腥&KR0031;袖弓刀血¶
風靜諸山草木兵夢裏田園重到眼蠻中兒女自成聲¶
<pb:KR4f0044_SBCK_003-7a>¶
極南従古無秋雁歸去休輕議子&KR0056;¶
　　　懷葉鄧林副使播州¶
重巒叠嶂鎖空壕蜀徼孤城近不毛佛現催晴秋閃閃¶
鬼車啼雨暮騷騷宦途載渉應知味鄉夢頻歸可惮勞¶
計日江南秋信好黃花酒熟待登髙¶
　　　得都勻汪明府子叅書却&KR0009;¶
劒河秋漲轉山鳴桂象天低瘴壓城旅况難辭邊邑苦¶
蠻人能愛長官淸巖光夜放金&KR0094;蠱兵氣秋荒木箐耕¶
此際回頭家萬里可因捧檄慰毛生¶
　　　送李子受往武陵並簡山學禅師¶
不是無家等罷官客中即次取粗安江淸城郭移帆過¶
<pb:KR4f0044_SBCK_003-7b>¶
&KR0062;定桒麻避地難落日孤鴻廻健翮西風老馬卸征鞍¶
鄴侯自具神仙骨燒芋差宜對嬾殘¶
　　　楊大中丞夀讌詩八十韵¶
宇宙方多壘英雄必大儒兩朝懸碩望一代應貞符學¶
貫天人䇿才鎔造化爐淸名傳四世賦價儷三都暫應¶
郎官宿旋棲禁掖梧龍鱗批可畏虎齒探何虞鋭氣眞¶
無敵虛名自不沽在廷推小諫有識服訏謨十載官難¶
調三遷秩稍渝納言班漢爵冏命入周書繼領霜臺豸¶
重聽柏府烏花驄行盡避赤棒或時須姻婭論權貴歡¶
傳溢路衢異時公望合一德舊臣孚再秉金銀管弘開¶
貢舉途風流歸吐納文義闢榛蕪桃李公門盛茶烟瑣¶
<pb:KR4f0044_SBCK_003-8a>¶
院晡徽猷眞藉甚經術故非迂撤帳傳衣鉢臨軒命僕¶
夫上情深眷注廷論協都俞鎖鑰西南重　恩榮禮&KR0070;¶
逾雕鞍紅叱撥宮宴玉盤盂朱芾加元老黃金賜內帑¶
不應煩侍従直爲&KR0009;彤玈赫赫千秋業明明萬里塗三¶
旌紛照耀單&KR0016;歷﨑嶇憶昨初開幕殘疆尚負嵎客塵¶
&KR0031;短鬂時事一長吁深箐蠻調象叢祠&KR0017;托狐蒼茫生¶
膽勇警䇿戒衣繻大義攻鳴鼔先聲算獲俘壇塲&KR0053;老¶
將舟楫付烝徒轉粟時方亟屯田計似紆量沙俄積聚¶
編户悉將輸剖斷才無滯沈深意每殊幾時休&KR0062;伐隨¶
處萃逃逋間道纔通蜀前軍已渡瀘焚巢移渥朴㧞穴¶
徙於莵及見干戈息従教政化敷時危須震厲地瘠頼¶
<pb:KR4f0044_SBCK_003-8b>¶
支吾樓爲籌邊築弓因克敵呼經年煩草創即事具規¶
模俗陋雖難化苗頑亦可&KR3638;覊縻存體統&KR0204;摘訝睢盱¶
發難相如檄留心鄭俠圖御囚仍有禮討罪毎矜辜疾¶
苦逢人問瘡痍試手扶心銘&KR0028;感動口惠詎驩娛春雨¶
膏曾徧秋風病卒瘏哀憐看賣劒痛切請蠲租澤雁勞¶
初集吳牛喘漸蘇陰功多被物憂國細傾壺世儘榮殊¶
遇公猶孫碩膚乞歸辭婉委　優詔答勤劬法曜輝南¶
極　皇威暢兩隅印金龜轉紐袍錦鶴呈珠側聽中興¶
傳誰云往事誣&KR0150;城傳&KR0204;石鈴閣叶懸弧俯仰差無負¶
韶華好自愉長生花是桂異域酒名蘆野獵登麋鹿山¶
肴進鷓鴣黑頭光黼黻明目艶氍毺仙骨淸方貴豪家¶
<pb:KR4f0044_SBCK_003-9a>¶
習摠無風華矜少壯顧盻&KR0204;須㬰瘴癘披&KR0109;淨烟霞滿¶
腹腴西園催刻燭東郭濫吹竽賤子通家舊頻年幕府¶
趨孤踪隨泛梗里耳厭皇荂自比依枝&KR0846;誰憐伏櫪駒¶
㐮陽留叔子夏口滯元瑜鄉思年年共陪遊往往俱禮¶
優慚上客才短惜微軀知巳能容拙開懷必盡愚但令¶
親几舄何用苦牽拘古有輕投筆人今異執殳詩狂容¶
杜甫撡狹&KR0015;淳于感憤㝷常失蹉跎歲月徂受知非泛¶
泛述報秪區區醉酒杯長潤啣毫墨未枯平淮碑好在¶
未敢憶江湖¶
　　　九日同赤松上人登黔霛山最髙頂四首¶
絶磴扳躋望巳窮忽穿鳥道入禅宮雲端方丈娑羅日¶
<pb:KR4f0044_SBCK_003-9b>¶
井底&KR0012;城&KR1227;篥風草木連天人骨白&KR0028;山滿眼夕陽紅¶
興亡何與閒僧事一角枯棊萬刼空¶
空谷西風晝怒號山寒九月馬歸槽路危怪石驚將墜¶
天縦諸峰勢競髙羅甸一軍深壁壘滇池千頃沸波濤¶
勞人何限登臨意不向糟丘覔二豪¶
諸將開邊振鼓鼙幾聞京觀築鯨鯢巴賨未脫金牛險¶
土貢長聞櫪馬嘶事異汶陽休許魯謀新曹沬恐輕齊¶
亂山中有&KR0600;狼穴曲突何人議水西¶
渡瀘溝畔闢新阡痩棘荒苔半石田漸有疎烟生郭外¶
那無一雁到天邊蠻方對景憐佳節客路登髙感去年¶
落帽臺孤風雨暗短裘長路又三千¶
<pb:KR4f0044_SBCK_003-10a>¶
　　　十月二十二日接德尹長沙第二信驚聞三叔¶
　　　父訃音旅中爲位而&KR0152;悲痛之餘得詩三章¶
荆南風雨沅南雪幾處追隨意最親乍喜逺遊依骨月¶
却愁别路沮音塵人來絶域原&KR0184;命事到傷心每怕眞¶
兩地存亡身萬里一襟啼血隔江濱¶
燈花剝落雨沈沈昨夜長沙有訃音薄䆠竟虛三徑計¶
首丘終負九原心老成頓盡天難問家運中衰勢不禁¶
好與精霛扶後起松楸先兆巳成陰¶
臯魚路盡獨悽然此意能生叔父憐豈謂縗麻辭故國¶
重將涕泪洒蠻天孤蹤黯澹成千里一信蹉跎到半年¶
也擬招魂歸未得瘴鄉誰與慰沈緜¶
<pb:KR4f0044_SBCK_003-10b>¶
　　　得荆侯姪習安訃信拭泪寫此并&KR0009;尊人楷五¶
　　　兄二首¶
手札頻開破旅愁訃音此夕黯然收眼枯倦枕&KR0012;燈涙¶
天偪哀猿萬壑秋憂患豈知緣識字男兒眞悔覔封侯¶
一棺難揜平生氣鬼火髙于百尺樓¶
黔雨滇風近十年歸裝臨發尚遷延浮名誤汝今如許¶
異域生還洵偶然賸與孤兒留筆硯最憐少妾賣花鈿¶
&KR0029;閭別繫髙堂望旅櫬何時到墓田¶
　　　老僕東歸&KR0009;慰德尹兼示潤木¶
迢迢萬里途莾莾三歲隔離悰兼旅況雜㳫難並釋欲¶
寛居者情聊紀獨行跡前年逺辭家荆南事挾䇿中丞¶
<pb:KR4f0044_SBCK_003-11a>¶
天下賢謁入容揖客賓徒車服盛中有麻衣雪偪臘踰¶
洞庭羽毛風瘮&KR3189;武陵一春住山水愛澄碧㝷僧就閒¶
暇橫草應煩劇隨師赴辰沅跋渉隣殞摵麻陽三挂帆¶
銅仁&KR0031;著屐前軍㵲陽&KR0062;破竹勢深入偪臘抵貴陽&KR0012;¶
城如破驛荒署瓦僅存窻户悉頽拆移時開敝篋稍稍¶
置硯席主人況巨才手自樹英烈蠟丸刺閨至文案日¶
幾尺岑范媿幕僚但坐看擘畫邇者西征將繼被中㫖¶
責巳合兩粤師咽喉勢交搤滇城久未下攻守力云竭¶
師久必屯田其能懸釜鬲&KR0526;僮竄榛莾廢土曠牟麥即¶
事常躊躇察睂愴捐瘠那無一尊酒排遣就務隟蠻花¶
非時開犵鳥亂格磔窮愁託吟咏好語慰行役束縳得¶
<pb:KR4f0044_SBCK_003-11b>¶
蹉跎年華坐抛擲憶昨初來時針孔冒矢石髑髏委亂¶
草霧淞雜凝血馬驚忽騰躍人意一悽切亂離民命輕¶
鷄犬等狼籍僕夫掖我前&KR0228;&KR0228;度軍栅回思田園樂歲¶
晏情逾迫功名捷徑啟大府破常格我無卜式貲寸進¶
計斗石移文累好友初約背疇昔全生爲門户識者應¶
見惜枵然旅槖垂念爾勤捆摭家門忝居長慙愧少擘¶
㩇子言嫂姪貧何忍分㳙滴不記少小時推梨恥割宅¶
開函見子意至性生感激族譜教方衰錙銖起墻䦧豈¶
知手足恩具邇異疎逖即此慰先霛庶幾免離析草堂¶
父書在千卷皆手澤西園梅竹林十畝錯塍陌得錢了¶
公稅餘用佐菽帛讀書兼治生生理恒苦窄吾方逐游¶
<pb:KR4f0044_SBCK_003-12a>¶
惰勉汝終苦說長鬚隨我久嬾惰亦成癖憐渠筋力衰¶
遣去情脉脉臨發寫此詩萬山猿呌夕¶
　　　烏山戰象歌(并序)¶
　歲六月前軍轉&KR0062;于烏木山陣獲三象遂以捷告驅¶
　象北行道出貴陽觀者如堵僕爲作歌¶
烏山轉&KR0062;煩驍&KR0016;鴉鳴牙中風捲幟南人驅象迎我軍¶
鼓未成行氣中潰渠豪力盡投深箐竄鼠奔猿互顚躓¶
是時三象屹不動却立如山鼻垂地將軍獲象等獲俘¶
陣上懸金募生&KR0384;須㬰㧞箭膝行入柱&KR0717;圓蹄一十二¶
槖駞珠玉壓背裝象也輕身受人制我聞內廐舊成群¶
食俸曾援三品例牙花雷雨偶一開何必焚身因挾賄¶
<pb:KR4f0044_SBCK_003-12b>¶
此行生死隨所置莫更回思&KR0062;塲利君不見功成則騁¶
敗輙䧏世上男兒盡如是¶
　　　送人赴黔西¶
羅甸西游影倍孤亂猿啼入贈行圗邊城事少餘詩興¶
幕府花開散酒徒北鴈久遲鄉信到南霜偏著客髯枯¶
封侯不是書生事投筆無端咲渡瀘¶
　　　咏史八首¶
翻覆興亡閱兩朝老來劉濞氣逾驕十年賓客謀何宻¶
四海漁鹽利頗饒西貢幾曾歸武庫南琛無復換文貂¶
徙薪可少長沙䇿一擲金甌險得梟¶
近說&KR0012;鶵死首丘特煩獻馘入皇州朝家舊識田橫靣¶
<pb:KR4f0044_SBCK_003-13a>¶
飲器難寛智伯頭視塟敢容&KR0031;&KR0016;客爭功何與什方侯¶
天南従此無征&KR0062;上苑昆明罷習流¶
轆轤綆斷井應枯&KR1513;主休傷押不蘆粉麝餘香啣語燕¶
珮環新鬼泣啼烏殘粧掩鏡&KR0031;蛾短白骴埋沙尺土無¶
別有紅粧連&KR0016;入金盤銀燭揀明珠¶
析骸食肉一城空阿父空提五尺童旅火焚巢何自苦¶
齊書飛矢竟誰功大臣未必憐朱瑒故吏寜須問向雄¶
滿眼殘&KR0058;皆僕妾向來跧縮&KR0029;神叢¶
風急䧏旗舊折竿播州歸甲極凋殘一時管統援師盡¶
同日臧洪赴死難赤手何顔還抱馬白頭無望復登壇¶
大斤山下逢隋將猶作燉煌戍卒看¶
<pb:KR4f0044_SBCK_003-13b>¶
襲美官髙並入秦他時聲望起紅巾豈應東市陳尸客¶
妄比南唐下第人記室有文慚勸進覇才無識咲輕身¶
鴻毛一燎全家盡豫譲橋荒&KR0017;火新¶
勾漏龍門接壌間謾勞回首望刀環銷沈&KR0062;壘金沙濶¶
畫斷&KR0028;河玉斧閒季布敢論亡命去田疇爭許奉書還¶
滿堂舊日三千客幾個聞鷄並出&KR0028;¶
大廷一意注安危充國金城事不疑滇海有人聞鬼&KR0152;¶
&KR0068;門此外盡兒嬉古來成敗原&KR0028;數天下英雄大可知¶
莫咲書生無眼力與君終局試論碁¶
　　　黔陽元日喜晴(以下/壬戍)¶
曙色晴光一片明亂峰銜雪照&KR0012;城未吹北&KR0327;梅先落¶
<pb:KR4f0044_SBCK_003-14a>¶
纔及東風柳便輕萬里烟霜廻綠髩十年兵甲誤蒼生¶
眼前可少豐年兆野老多時望太平¶
　　　楊南城自鄢陵陞任劒川州牧道出黔陽因病¶
　　　乞休比方養痾黔霛山寺髙其勇退之意作詩¶
　　　贈之¶
如此山深可耐寒鬂絲禅榻且盤桓日南郡較中州僻¶
天下官惟牧守難世路交情&KR0031;髩換春風歸信一帆安¶
君家舊住吳淞岸三泖烟波底様寛¶
　　　送友人入蜀¶
揚鞭&KR0029;劒出牂牁鈎棧盤雲幾驛過盜賊烽銷諸郡僻¶
英雄祠入亂山多卜居未穩寜論地行路雖難莫放歌¶
<pb:KR4f0044_SBCK_003-14b>¶
便擬題詩繼䕫後此&KR0022;風物比如何¶
　　　水西行¶
烏蠻遺種稱羅&KR0017;剽悍斷頭能掉尾傳従濟火年代深¶
世土居然屬宣慰我従里俗詢大槪復取興衰質諸史¶
中古荒茫不足論淵源請自先朝始洪武初年禍亂平¶
遠畧傖荒來越巂是時奢香一巾幗躍馬金陵謁天子¶
承恩歸去立竒功一諾西南九驛通却咲五丁開不到¶
亂山髙下隔&KR0094;叢二百餘年太平業世世分藩比臣妾¶
後來生聚啟規模四十八支互蟠結別開荆莾起臺殿¶
硐户碉房髙櫛櫛巳分王土作王臣旋練&KR0421;兵䕶&KR0421;穴¶
刴牛磔犬片言重聚蟻屯蜂一呼集布囊籠髮氊覆肩¶
<pb:KR4f0044_SBCK_003-15a>¶
負弩撡刀輕出没㤗和功烈汾陽亞神廟中年平播賊¶
當時亦用水西兵驅使前行借餘力醸成殃禍啟禎朝¶
殺吏圍城氣漸驕深宮南顧鞭難及諸將西征功屢邀¶
土司如狼吏如鼠八捷餘威棄歸路內莊一夜隕河魁¶
明日三軍齊縞素眼中大創眞無幾可惜偷安旋就撫¶
閣鴉&KR0028;外曉傳烽靄翠營南夜鳴鼔爾來桑海變須㬰¶
此輩根株未盡除&KR0421;性陸梁還似故朝家謀畧故非疎¶
經營特借强藩力辛苦開疆一載餘至今父老猶能說¶
墨守輸攻眞勁敵老窠地險石作城要陿不容&KR0031;騎入¶
銅牙毒矢斃濡縷竹柄長矛利鉤&KR0068;馬蹄過嶺捷于猱¶
革甲環身輕似葉連宵斫陣萬炬明散入深林曉無跡¶
<pb:KR4f0044_SBCK_003-15b>¶
蛇神蠱&KR0017;助饕虐飛食人頭吐人血砦前路斷臨奔壑¶
失勢一摧千萬尺四山伐木斵作廂褁用牛皮冒生鐵¶
石椒懸絙下槌門雷斧轟天巨靈劈攀藤健兒氣力盡¶
拍手蠻娘咲投石重圍坐困又經時轉粟方愁乏良䇿¶
豈知存㓕縂&KR0028;天渠首終成戲下懸萬嶺提封開四郡¶
一朝腥穢滌千年自此巖疆少蜂蠆餘威逺懾諸苗砦¶
空留徼外廓清功自踏人間&KR0427;亡罪此日重勞問罪師¶
烏飛三匝失棲枝忽傳耐德生還日趙氏中山尚有兒¶
烏&KR0041;犄角稱甥舅曾是安坤舊婚媾也挈遺孤代乞哀¶
復歸故土希恩宥頗聞軍令競邀驩滿許閒田復見還¶
土貢紛紛呈鐵踣庚苴往往賜銀盤&KR0009;語封疆諸大吏¶
<pb:KR4f0044_SBCK_003-16a>¶
従前開闢談何易莫貪扯手納金錢此事孤雛有深意¶
輸糧禽賊爾何功王會圗成戎索同不見天心今厭亂¶
&KR0062;塲新鬼盡英雄¶
　　　中山尼¶
中山女尼顔似玉布襪靑鞋行彳亍白日濳形灌莾中¶
逢人不敢吞聲&KR0152;自言生長本名家阿父才名宋玉誇¶
千里飄飄隨逺䆠一家迢遰入三巴養成嬌女嬌無偶¶
掌上明珠唾隨口花前侍妾盡知書鏡裏新粧時學母¶
自従觀察去朝天官署淸凉遂可憐宼盜西南俄阻隔¶
彗氛狼鬛掃東川&KR0012;兒寡婦皆臣僕翠袖搴蘿行補屋¶
賣散平頭計漸貧嫁分紅粉身何獨飄零無賴到南遷¶
<pb:KR4f0044_SBCK_003-16b>¶
夫壻移家逺入滇幾夜新婚成永訣旋&KR0053;&KR0062;骨塟江邊¶
早年淪落多&KR0028;命石上三生眼前證便遣情緣着死&KR0069;¶
行依心月開圓鏡小鬟何意尚隨身宛轉靑絲手共分¶
金剪無聲雲委地寶&KR0107;有夢燕依人扶攜同向中山寺¶
改口人前喚師弟別與繙經起法名慶光舊是閨中婢¶
皓齒明眸兩比丘久&KR0184;生死等浮漚香燈繡佛前因在¶
従此相依擬白頭晨鐘暮鼔流光易荏苒今年三十二¶
骨月深恩且勿論滄桑時局&KR0028;何事何當六詔又屯師¶
十月&KR0012;城乍解圍將軍奏凱功無敵悍卒摉牢勢不支¶
移巢㧞穴驅人起但是有身無避理一朝蓄髮强同行¶
幾度剚刀猶不死歸程昨夜次徧橋哀角吹殘令寂寥¶
<pb:KR4f0044_SBCK_003-17a>¶
却喜道傍俄見棄草間趺坐度淸宵同行偶傍江東客¶
&KR0204;點雲山曉來跡&KR0031;江暫擬㝷同伴半路又驚逢邏卒¶
太守呼來淚未乾含啼一一語悲酸亂來莫說爲官好¶
兒女姻親那得完夢裏生還愁故里依稀記得莱陽是¶
己作昆明刼後人托根何必仍桒梓君不見列帳西來¶
珠翠圍忩忩粉鏡去如飛不知皂帽天涯住何似紅裙¶
馬上歸¶
　　　班師行¶
滇池平滇水淸滇南曠蕩餘空城犬無夜吠鷄不鳴將¶
軍奉詔初㧞營幾姓分旗徧行賞同時帳下添厮養何¶
取邊頭户口繁十年生聚滋奸黨白頭翁媪啼且僵棄¶
<pb:KR4f0044_SBCK_003-17b>¶
擲不得&KR0053;戎行翻身一仆委溝&KR0676;骨月滿眼紛飄揚紅¶
顔如花扶上馬坡髙驚&KR1089;&KR0226;瑚把兒郎新嫁羽林軍山¶
下人逢執鞭者近前一隊飛塵起中有傷心泪偷洒朝¶
家本意重開邊劇賊初平近十年爾等纍纍皆鬼妾偷¶
生敢復祈哀憐即如滇城圍七月未能下戍卒壘頻髙¶
書生箸誰借君不見禁旅一出西南通煌煌　中㫖褒¶
膚公叅軍誇謀士誇勇逢時多少稱英雄綠旗只合就¶
裁汰那許尺寸貪天功従此歸成垂白&KR0369;賣刀買犢安¶
農畝猶及生兒際太平家家相賀持羊酒¶
　　　和答彭南陔長沙除夕見&KR0009;原韵¶
薄逰依地主歸計幾時成老被妻孥累貧銜故舊情綠¶
<pb:KR4f0044_SBCK_003-18a>¶
尊消夜淺白髮競春生亂後飄飄跡能無感北征¶
　　　黔南署中連接與三子頴右朝手書知德尹已¶
　　　入燕歸計遂决先馳詩以&KR0009;¶
出門儔侣稀蒼莾七千里豈不念離群徒亂人意耳素¶
心十餘輩一散如潑水同源乃殊流所到隨坎止行人¶
半萍梗居者僅桑梓所恃氣誼敦尺書屢見慰開椷試¶
終讀感歎忽中起吾弟賦北征殘冬束行李嚴程霜雪¶
惡急往寧得巳&KR0031;親尚淺土舉念每顙泚㓜弱兩三人¶
田廬詎堪委我來已天末欲去難遽爾鳥道阻且長戈¶
船塞江汜主人荷垂諒告別輙諾唯僮僕亦欣欣行期¶
屢屈&KR0204;到家幸非逺計日及秋尾期子賦同歸開園召¶
<pb:KR4f0044_SBCK_003-18b>¶
<pb:KR4f0044_SBCK_003-18b>¶
