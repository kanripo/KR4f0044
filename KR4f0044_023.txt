# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:15.987954
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0273-023敬業堂詩集-卷第二十三.
<pb:KR4f0044_SBCK_023-1a>¶
敬業堂詩集卷二十三¶
　　　　　　　　　海寧查　愼行　悔餘¶
　得樹樓集(起丁丑正月/盡十二月)¶
　　吾家自喪亂後僅存橫溪老屋與兩弟同居余所¶
　　棲在西北隅年深瓦落不足以庇風雨丁丑春大¶
　　兒倖舉南宮挈之還家爰即舊址改築小樓樓成¶
　　而老木數十章皆在几&KR1449;間因取少陵詩意顔曰¶
　　得樹¶
　　　人日同孫松坪張漢瞻楊晚研宮友鹿錢亮功¶
　　　方拱樞吳元朗蔣楊孫家德尹集王赤抒邸舍¶
　　　分賦上元燈八首¶
<pb:KR4f0044_SBCK_023-1b>¶
四垂羅帶影飄飄一綫中懸愛細腰莫傍市門輕&KR0247;影¶
有人依樣要偷描¶
瓶口紅光忽吐蜺醉人相對舌如箕却因酒具名相似¶
記起花時鳥勸提(右葫蘆燈)¶
傴僂聊爲秉燭遊似曾閲世咲蜉蝣朱門光景番番換¶
幾輩相㸔到白頭¶
故䊺形容大可憐敢同南極&KR0204;星&KR0292;誇人只有香山老¶
張丈前頭炫少年(右老人燈)¶
鱗鬛粧成畫不如竿頭擎岀晩晴初九衢塵淨月如水¶
一隊人隨一隊魚¶
星橋鎻動沸波濤人海中間湧巨鰲多少書蟫曾飽死¶
<pb:KR4f0044_SBCK_023-2a>¶
譲他枵腹事焚膏(右魚燈)¶
一幅輕紗隔座深芸牕小立夜沈沈不爭六曲屏山好¶
虛費人間屈戍金¶
三尺&KR0012;光一片氷當筵珠翠照何曾眼昏巳少㸔花分¶
更隔㸔花霧一層(右屏風燈)¶
　　　二月杪南歸涿州道中遇雪十八韻¶
頗訝今年雪方知此地寒春深猶漠漠野濶更漫漫咳¶
吐紛珠玉飛揚富羽翰近従煙際辨遠入霧中㸔鴻爪¶
輕留跡楊花滚作團風輪旋蟻磨車轍轉蜣丸銀海光¶
相耀瓊田暖未殘宻防蟲户啟細補&KR0846;巢完淺草勾尖¶
没枯株萬木攢千家如畫裏雙塔&KR0204;城端石滑經橋怯¶
<pb:KR4f0044_SBCK_023-2b>¶
沙平取徑難幾曾塡窞井特爲顯&KR0528;巒席㡌融氷濕征¶
衣燎火單茅茨雖易壓穴&KR0169;莫相鑽對爾吟慚郢催余¶
鬂比潘勿愁燈焰短直愛酒升寛朔候何當變泥塗不¶
肻乾明朝有竒計酪酊上歸鞍¶
　　　連日車行泥淖中朝來僱短驢自固城至安肅¶
　　　縣凡兩&KR1089;鞍即事有感¶
雪消春水發古道窪然低客行忽落此局促如雞栖兩¶
車同隻輪六馬併一蹄力盡甫脱險阬深復無蹊長恐¶
雪繼作有渰雲萋萋晨興天色佳日脚垂虹蜺跨驢橫¶
短䇿快比駿駃騠西南見郎山刻露出角圭寧知一往¶
氣世路偏多迷蹶跌豈及防康莊有排擠前行苟無失¶
<pb:KR4f0044_SBCK_023-3a>¶
遲速理亦齊還來車上坐且免衣沾泥¶
　　　保定旅次閲邸抄得従弟東亭及兒建南宮捷¶
　　　音口占志喜兼&KR0009;嘲老友姜西&KR0538;¶
邸報傳來樂事重一尊相屬慰浮蹤靑春三月客懷好¶
白髪半頭歸興濃子弟聨翩同榜羡家門成就老夫慵¶
探花却入少年隊試問髯姜可勝儂(時姜亦/成進士)¶
　　　渡三&KR0412;河聞前路泥乾喜而有作¶
三&KR0412;河畔水濺濺洗盡春泥上渡船従此&KR0016;驢似&KR0016;鶴¶
折條垂柳當歸鞭¶
　　　晩抵安平縣¶
野曠天髙落日紅近城烟氣忽如籠楊樁綠上鵶棲處¶
<pb:KR4f0044_SBCK_023-3b>¶
草意靑回馬跡中昔夢尚驚泥活活歸心還怕雨&KR0293;&KR0293;¶
衰遟自分邀天幸坎陷迴車路未窮¶
　　　大風過深州城外¶
驚沙衮衮日黃黃不料東風爾許狂茅屋捲空留破柱¶
酒旗吹折剰荑楊幾家賣餅枯壕畔一老扶犂大道旁¶
爲話連年秋潦苦出車畿甸正輸糧¶
　　　曉渡衡水橋風色甚寒小飲市樓¶
石古橋滑臨奔湍衡漳流濁同桒乾髙樓下瞰岸千尺¶
美酒大書旗一竿㡌絮&KR0041;頭欲敗意魚羮入&KR0319;聊加餐¶
杏花全未有開信知是北來風色寒¶
　　　&KR0037;强道中喜晴¶
<pb:KR4f0044_SBCK_023-4a>¶
斷雲開四望初日解重陰野氣浮天動烟光薄樹深疲¶
牛㝷故跡老馬得歸心題徧旗亭壁何人識苦吟¶
　　　客有稱髙唐州爲緜駒里者戲成絶句¶
野語齊東最易訛緜駒遺俗近如何自従一變崑山調¶
不是吳兒不善歌¶
　　　大道曲¶
荒鷄聲遟月落早行人出門㸔參&KR0295;一條大道飛古塵¶
歲歲何曾長春草我欲叠作山羊腸九折爭躋攀我思¶
鑿成水泅人出没波濤裏直教馬無四足車輪方此路¶
始應春草長¶
　　　&KR0150;城山¶
<pb:KR4f0044_SBCK_023-4b>¶
東阿城東糓城趾傳是仙家舊鄉里圯橋老叟果何人¶
能&KR0384;留侯跪進履兵書一卷旣不傳事往無徵正在此¶
秦皇凶&KR0064;蔑賢聖偶語詩書皆棄市布衣起自泗上亭¶
溲溺儒冠固其理此非可以正道說詭託陰符自兹始¶
竟參帷幄佐竒謀躡足時時還附耳大蛇中斷群雄㓕¶
走狗旋烹舊臣死舞陽活自女嬃偷蕭相生遭獄吏恥¶
子房遠禍葢有道直視侯封同敝屣神仙之説誠渺茫¶
有托而逃斯隱矣陋儒讀書寡深識異事人人徵太史¶
後來競指黃石公當日原無赤松子我爲此語豈好竒¶
石若有知呼可起¶
　　　淸明後一日同戴田有弟東亭兒克建重游濟¶
<pb:KR4f0044_SBCK_023-5a>¶
　　　寧南池¶
露氣霞光水洗鮮&KR0012;城深入鏡中天杏花風暖髙樓笛¶
柳色烟濃隔浦舩蠟屐半生凡幾兩靑&KR0129;一夢忽三年¶
壯心敢擬桓宣武直爲攀條也自憐¶
　　　黃河打魚詞¶
桃花春漲衝新渠船船滿載黃河魚大魚恃强猶掉尾¶
小魚力薄唯噞水魚多價賤不論斤率以千頭換㪷米¶
河壖大潦秋不登今年兩税姑停徵但願田荒免逋賦¶
與官改籍充漁户¶
　　　大風渡黄河舟中與長源姪對局¶
柳絮春狂剪渡風片帆飛下急流中船頭已達長淮岸¶
<pb:KR4f0044_SBCK_023-5b>¶
一局殘棋刼未終¶
　　　過揚州示崔性甫楊曉先兩同年¶
不到紅橋已八年有人柳下記停船楊郎落第崔郎病¶
縦使同遊越可憐¶
　　　閏三月朔日蝕舟中遇雨紀事¶
丁丑閏三月日食法當旣明星晝當見従&KR0407;當至未白¶
晝如昬黃果然伊可畏舟行&KR0184;&KR0367;臥閉目聊自慰何來¶
打&KR0963;聲雨點驟如沸皇天閟垂象下土雲蓊霼似欲弭¶
此灾而爲不祥諱我聞日當食不食乃足貴豈有晦昧¶
晨又&KR0041;霾霧氣將母陰太盛推驗得髣髴六師方犁庭¶
欃槍掃敵愾佇淸沙漠塵聲教朔南曁公&KR0056;滿臺閣賀¶
<pb:KR4f0044_SBCK_023-6a>¶
表辭不費五事占休徵竊疑非此謂天變雖偶然民勞¶
亦宜墍野人語無擇托興在薈蔚不敢學盧仝險艱殊¶
少味¶
　　　初到家戲謝戚黨之見賀者¶
趂伴携兒出帝畿到家猶及換春衣遠煩親友來相賀¶
不道余仍下第歸¶
　　　兒建赴殿試北上詩以示之¶
今年夏苦旱六月未徂暑兒子將北行衝炎逐徒旅留¶
之又不可遣去無多語汝名已倖成汝力正須努¶
天子方右文䇿名在當宁萬言應廷對有抱期畢吐煌煌¶
鐘虡懸叩擊諧律呂自従制科設得士凡幾許置汝于¶
<pb:KR4f0044_SBCK_023-6b>¶
其間太倉特一黍然而勿自薄儕輩盡翹楚同年百五¶
十若者&KR0204;可數父事中有人(姜西&KR0538;吾癸酉同榜嚴/寶仍吾同學老友也)雁¶
行敢兄序功名亦時至非可有意取造物吝虛名齒角¶
肯兼予吾宗兩太史(荆州兄/聲山姪)並簉摶風羽盛事傳一時¶
借居隣韋杜雖云官禁近未免索米苦汝今往蹔依愼¶
勿希華膴秋深决歸計且復返鄉土久甘南巷貧差勝¶
北門窭千薪尚壅積銓注十&KR0138;五従政雖多途不如科¶
目舉讀書想先輩旣進或慚沮豈必一第邀便思行綰¶
組閉門更力學合轍驗今古却出作&KR0223;人於世冀小補¶
而翁百念&KR0069;自審莫若處諄諄向臨發庭誥述父祖吾¶
但當弄孫門户全付汝¶
<pb:KR4f0044_SBCK_023-7a>¶
　　　得樹樓初成以詩落之九首¶
百年計樹人十年計樹木辛勤荷先澤以有此老屋兵¶
火乃幸存&KR0494;基方改築勞生竟何得去此空馳逐誓&KR0053;¶
湖海蹤歸掃一庭綠樓成名得樹外是非吾欲¶
五架初度材謂在百金内銖銖累木石所費奚啻倍貧¶
家舉事難輕發毎追悔連朝責逋負工藝集群喙將爲¶
逃債臺一&KR0015;付聾瞶¶
列垣周四隅與樓勢廽環慿髙無遠矚胡以開心顔竅¶
壁延綠陰少見天疑慳别添一小閣忽湧海外山豁然¶
百里目乃在圭竇間¶
貞白居三層元龍臥百尺神仙彼可致豪氣我非昔方¶
<pb:KR4f0044_SBCK_023-7b>¶
當狎斯人未許校什伯敢云去地逺稍與雞豚隔尚恐¶
鳥雀群移巢避生客¶
一榻雖已安終慚自爲計心長髪苦短力不及諸弟前¶
人締造艱親歷始知勩撫兹念堂構補葺當次第身在¶
吾敢辭茫茫配根蒂(用少陵四/松詩中語)¶
設梯盡十級傴僂連脽凥日上能千囬兒孫㨗飛猱阿¶
翁貪靜坐嗔嚇時一遭形神旣未忘那免陟降勞習勞¶
亦不憚所戒舉趾髙¶
卑濕苦舊棲老根連草蔓新來稍軒敞恰直樹之半雖¶
除螻蟻緣却被蜩螗亂朝眠與晝坐鳴䀨傍几案推牕¶
驚不去疎響或一斷喧寂兩聽之老夫化成見¶
<pb:KR4f0044_SBCK_023-8a>¶
夕陽轉庭西樹影來墻東龍蛇動户牖始知天有風開¶
襟亟當之快若迯虛空人間正炎&KR0044;置我微涼中¶
竹垞工八分大字作擘窠爲余題歲月惜墨不費磨懸¶
之樓中央筆勢翻江河疑挾風雨至䬃然散髙柯時時¶
臥其下所得良已多¶
　　　樓上㸔雨¶
臥聞牀下殷輕雷起拓南&KR0551;八扇開墻缺雲流山影去¶
樹頭風截雨聲來一鳩逐婦移陰立雙燕將雛取勢回¶
我本無田還望歲略分餘潤到蒼苔¶
　　　題周兼畫南唐小周后眞六首¶
人間姊妹工相妬遺恨茫茫豈有涯怊悵瑶光梅信晩¶
<pb:KR4f0044_SBCK_023-8b>¶
一枝潛進未開花¶
湘裙如水不擡風鳯咮携來倒挂紅色色丹靑無著處¶
泥金一縷在雙弓¶
月暗花明霧氣多盈盈羅襪歩凌波外間誰管深宮事¶
偷唱新聲子夜歌¶
不須更减一分肌周昉繇來善貌肥如此丰姿如此畫¶
當初猶道未勝衣¶
開寶初元議禮遲待年承寵已多時在廷只有韓熙載¶
曾托元和諷諭詩¶
垂鬟分綹髪初長想是南朝時世粧&KR0204;與俗工従未識¶
可憐絶筆付周郎(時兼惜/已下世)¶
<pb:KR4f0044_SBCK_023-9a>¶
　　　晚景¶
晚景蟲聲入空庭易夕陽&KR0846;巢風更穩鶴骨露初涼病¶
葉非&KR0028;螙秋花不取香物情閒處得吾轉惜流光¶
　　　次韻答顧搢玉¶
失學負壯年東西逐烏兎蹉跎髪漸&KR0093;落拓衣仍布希¶
心躡前踵回首却故歩歌筑混屠沽唱酬雜緇素歸來¶
稍稍悔事去種種悟庶望針砭加奚啻雪霜雨(去/聲)雖䝉¶
同人憐或恐異已妬之子負髙才於余枉佳句紛然蓬¶
麻中直㧞千尺樹溫恭具眞性磊砢得竒趣何期天畔¶
鴻狎此沙頭鷺知音世不遭敢惜肝膽露鷄鳴風雨晦¶
旅舘燈燭暮明朝走相㝷户外有二屨由來意氣合詎¶
<pb:KR4f0044_SBCK_023-9b>¶
若邂逅遇君家門地髙舊是雲間顧昂藏自殊衆標榜¶
不在互問途慚已經吾老乃迷路¶
　　　雨夜過徐淮江二首¶
萍浮梗泛久西東每過南湖憶此翁斷港船通新漲水¶
空庭樹㧞去年風五經自課佳兒讀半刺曾嫌俗客通¶
好是扣門能不拒一燈重對雨聲中¶
草堂南畔小池幽一片蘆聲蓼穂秋滿壁詩牋存殁泪¶
積年書疏往來郵閒追昨夢驚弹&KR0204;老剰貧交幸到頭¶
未免對君還自媿桒榆晚景亟宜&KR0053;¶
　　　八月十六日同鄭春薦嚴定隅吳紫莓家潤木¶
　　　湖頭小飲風雨大作泊舟湧金門外是蚤襆被¶
<pb:KR4f0044_SBCK_023-10a>¶
　　　而岀晚來興盡入城戲作一律邀諸子並和¶
及到繁華地翻成寂寞游烟波三百頃風雨一孤舟山¶
好偏宜澹湖空易作(音/佐)秋却防漁父关襆被不曾留¶
　　　種菜四章¶
晚豆尚沿籬秋&KR0050;已除架畦丁惜地利菜子及時下功¶
力積纎毫滋培仰造化勾萌達新雨布綠宻無罅一旬¶
可分蒔半畝不待借(用東/坡事)旣足散其餘猶能乞(音/氣)隣舍¶
灌漑旣已勤其長亦奮迅窠窠盡發&KR0165;生意不少吝連¶
朝風日晴秋蟥忽成陣洒&KR0069;得方法經驗始深信幸是¶
力能施何難手除疢黍苗被蟲食四野年不順老圃奪¶
天工忍饑聊免饉¶
<pb:KR4f0044_SBCK_023-10b>¶
晚菘雖弱植不怕霜雪加秋種春可&KR0577;盤餐佐貧家根¶
株諒無幾口腹豈有涯人間賣菜傭求益方紛拏禦冬¶
吾有計㫖蓄良足誇¶
杜陵客西川種藝頗有園淸晨送菜把乃感地主恩兹¶
事吾不取恐爲貪夫援於世苟無求食力稍自尊英雄¶
亦如此無事且閉門¶
　　　九日獨行園池上看木芙蓉¶
雨後罷登髙杖藜惜腰脚園荒少秋菊無以慰寂莫兩¶
株木芙容紅白正聨蕚忽然失明鏡萍漲水將涸坐使¶
雙婵娟影妍無處著空持好顔色脉脉自開落應得主¶
人憐新晴走赴約吾衰减情累於物何厚薄不忍廢重¶
<pb:KR4f0044_SBCK_023-11a>¶
陽逄花還命酌¶
　　　友人齋中㸔菊¶
幽人如晚卉愛傍籬邊遊瓦盆薦茅齋髙下凡千頭紅¶
紫豈不好黃花乃吾秋森然群&KR0233;中正色與目謀競賞¶
違衆&KR0285;獨吟發孤愁泉明不可作孰與偕唱詶¶
　　　喜又微姪自南昌歸¶
共客洪州幕回頭十五年未成宗炳臥各有尚平牽身¶
徤貧何礙吟深句必傳故鄉稀酒伴日日望歸舩¶
　　　傷庭前牡丹四首¶
别様風光散綺羅豪家亭榭占春多天公直似相欺得¶
不爲茅齋剰一窠¶
<pb:KR4f0044_SBCK_023-11b>¶
兩行枯卉列東西綠上苔痕路不迷夜月魂歸吾望汝¶
半年猶䕶種花泥¶
自知未到&KR0111;情處幾度徘徊惜好枝不獨我憐人亦爾¶
空欄客過立移時¶
依稀一夢閲䌓華草没庭荒野老家省却暮年多少事¶
&KR0069;心従此不栽花¶
　　　觀刈早稻有感¶
襏襫相逄半壓肩刈禾爭趂老晴天蒹葭對岸遮隣屋¶
蚱蜢如風過别田地瘠不知豐歲樂民勞尤望長官賢¶
誰知疾苦無人問秋税新增户口錢(吾邑户籍十萬每/丁歳輸力役之征)¶
(今年忽従田賦加派/數百年舊制壞矣)¶
<pb:KR4f0044_SBCK_023-12a>¶
　　　偕介菴叔訪菊歩入鄰僧融然房¶
偶聽村家打稻聲夕陽影裏向西行一叢深樹擁精舍¶
兩板壞橋支斷浜靜對老僧通菊氣怕逄俗客問花名¶
只將我算東籬伴不要溪頭費送迎¶
　　　家醸新成獨酌至醉¶
種秫始微&KR0053;醸法遵舊譜逡巡竢其熟計日屈指數朝¶
來香滿城甘滑如潑乳開嘗親洗盞一飲一升許好客¶
期不來頽然自稱主黃農忽巳遠薄俗難久處寧知醉¶
鄉中風氣仍太古尊前可徑造有路胡勿取¶
　　　秋感六首¶
蟋蟀鳴近牀蜩蝉閴無聲二蟲相代禅中已寒暑更大¶
<pb:KR4f0044_SBCK_023-12b>¶
哉造化理乃以微物呈人従此中老擾擾何多營天機¶
昧群動靜者觀我生¶
末俗愛盆山花草妃紅白㸔㸔耳目玩屈辱到松栢可¶
憐千丈材窘束不盈尺寓形難自主抱性終莫易亦復¶
耐歲寒蒼然傍几席對之還失咲未覺生意窄向非氷¶
雪姿雨露有夭折¶
菊蕋日以黃楓葉日以紅物情判老穉變態隨霜風霜¶
風故無私榮悴兩不同一般賞顔色曚叟隨盲童¶
西隣一老樹有藤縈繞之歲久腹漸空槎枒但枯枝借¶
藤以爲葉下蔭仍紛披藤如有矜色張王(去/聲)方乘時㸑¶
薪伐不材斤斧旦夕施樹摧藤亦斷附麗終奚爲¶
<pb:KR4f0044_SBCK_023-13a>¶
世衰分誼薄適用取目前紈扇遇秋風一度一棄&KR0162;不¶
念昔當暑與人久周旋我有敝羊裘隨身二十年皮存¶
毛半附無補冬號寒明年與汝期五月拂釣竿¶
渡淮橘成枳一變性終失不聞返故土枳又化爲橘人¶
生百年中孰是保初質就衰水赴壑駐景戈挽日幾見¶
白頭翁鬂霜復如漆¶
　　　送學菴弟入都¶
黃葉打茅簷北風如矢&KR0068;此時來叩户問子有底急爲¶
言將别家結束赴京國可無酒一杯爲子煖行色匆匆¶
乃徑去有語惜不得子誠吾家駒頭角早岐嶷賦質負¶
髙明秉心就沈默讀書十行下洞照窮梱閾經史及百¶
<pb:KR4f0044_SBCK_023-13b>¶
家貫穿歸組織時文雖小試落筆輙英特皇天不憐才¶
盛壯遭屈抑十年躓塲屋知者爲太息昨遇曲阜公靑¶
雲加賞識㧞之冠多士庶用示矜式虛名萬口傳子故¶
深自匿窮鄉尠生&KR0208;巷遇歌偪仄堂上有老親鬂&KR0093;白¶
變黑鑿坏豈得已彼屺傷遠陟幸托賢主人(時與陳實/齋黃門同)¶
(行)解椎濟其嗇男兒志未遂放轍無南北不聞橫海鱣¶
蟠尾肻溝洫余方踏歸路投老尚迷惑子眞賢友生(東/坡)¶
(詩豈徒爲我弟/要是賢友生)朝夕宜在側奈何不能留又復奪有力¶
江河歲月晚追逐乏羽翼道逄南來鴻&KR0009;書慰相憶¶
　　　送陳實齋給諫服闋還朝兼呈大司農澤州陳¶
　　　公時吾邑賦役不均頗望當事者留意也¶
<pb:KR4f0044_SBCK_023-14a>¶
三年簪筆作名臣四紀還家爲老親(實齋前以/終養乞歸)仕路卷¶
舒雖在我田間屬望更何人朝無遺闕書應少邑有更¶
張見頗眞爲語司徒仍舊制也教游惰識公旬¶
　　　介菴叔惠菊花¶
宗老移花到家童掃地迎澆深經夏旱開晩及秋晴酒¶
復何人送詩従即事成濁醪留一醉珍重見君情¶
　　　次兒武原歸舟又得菊數種¶
道遠宜兼土船輕不費擔好花來一一荒徑闢三三萬¶
事同兒戲餘香借客談瓦盆非俗物多取未爲貪¶
　　　有携折足几來售者以百錢買之¶
折足用不適傾嚢計亦疎聊將安破硯或可配殘書棄¶
<pb:KR4f0044_SBCK_023-14b>¶
置終憐汝枝梧頗累余難慿非一几舊友比何如(宋人/詩舊)¶
(友誰如/几可慿)¶
　　　園中西府海棠秋盡忽發花¶
萬木正揺落一枝春忽回縦饒花意好不稱此時開草¶
本名相托霜風艷恐摧天寒憐袖薄爲爾一低徊¶
　　　客來¶
與世了無競并教棋局閒客來無一事籬下㸔南山¶
　　　再偕介菴叔過村西僧舍㸔菊¶
憶昨披榛入經旬踏葉來秋花偏耐久名種或遟開天¶
意晴連月(自重九/後不雨)人生夢幾回屢遊貪佛日原不爲啣¶
杯¶
<pb:KR4f0044_SBCK_023-15a>¶
　　　冬曉語溪舟中¶
江鄉已牢落冬候更蕭條風葉鳴孤樹霜溪影一橋沿¶
塘&KR0053;蠏籪遠市挿魚標雀鼠何多耗年荒爾獨驕¶
　　　陳傅巖給諫以種園圖索題二首¶
身在元龍百尺樓菴居那便署休休慣聽&KR0093;竹知魚樂¶
别築陂塘領鶴遊僮約屢申松菊徑水租新報芰荷洲¶
黃橙綠橘皆垂實歳計如農亦有秋¶
鴨舍鵝欄(閶門内橋名/見吳郡志)地接聨鄰翁&KR0204;點舊平泉(園爲/申文)¶
(定公/别業)橋通别業仍三徑樹到成陰已百年碁局且従閒¶
處布畫圖留與後來傳㸔君用意眞幽絶要使詩家賦¶
輞川¶
<pb:KR4f0044_SBCK_023-15b>¶
　　　虞山張文貽乞節母于太君七十夀詩¶
妻無夫兒無父襁褓伶仃半生苦兒無父母有兒白頭¶
綽楔光門&KR0925;人言張子孝我謂子孝由母慈人言張母¶
賢我謂母賢非子世不知不見吾家節母苦節與張比¶
旌典不加坐無子今年生亦七十矣(家叔母葛太君十/九稱未亡人去年)¶
(六十九苦/節而殁)¶
　　　歲寒雜感十首¶
斗室寛然著老夫欠伸&KR0138;罷又跏趺書能引睡聊遮眼¶
吟不求工似惜鬚古佛可燒同榾柮濁醪得煖勝醍醐¶
自従悟徹安心法儒墨同歸識一塗¶
萬里従戎記黒頭不成一事老林丘稍&KR0053;芋栗宜充腹¶
<pb:KR4f0044_SBCK_023-16a>¶
不犯氷霜可廢裘橘柚洲前非楚澤鶺鴒沙外是涼州¶
最憐䟦扈飛揚氣歲晚因人尚遠游(聞德尹於十一/月赴蘭州幕府)¶
文章鐘鼓付盲聾都入閒吟靜嘯中敗竹行疎猶響雪¶
枯桑葉盡自鳴風物情豹隱龍蛇蟄歲事星回日月窮¶
不信鄒生居黍谷能吹煖律挽天工¶
小閣簾開取向東寒天强半是西風瓷缾减水朝防凍¶
布被加緜夜代烘袖手輸贏迷黑白轉頭兒女換靑紅¶
自知於世全無用新署頭銜號長翁(宋陳造云物之無/用者爲長故自號)¶
(江湖/長翁)¶
力田制䇿巳殊科忽枉瑶箋到薜蘿得路君言猶若此¶
窮愁我况更如何(同年顧書宣見&KR0009;詩有病中/趨死易貧裏養生難之句)行藏委¶
<pb:KR4f0044_SBCK_023-16b>¶
運談何易人鬼論交意太苛(虞山錢玉友&KR0009;詩有窮通/判人鬼隔絶如陰陽之句)¶
傳語兩家多憤激向來結習費消磨¶
鑿開渾沌本無情萬竅従教怒不平巧笇誰能推雪片¶
頑空何自起風聲陰陽槖籥機相引水火丹爐勢必爭¶
眞宰茫茫竟誰是難慿齊物詰莊生¶
偷存子敬舊寒氊與汝相依已有年向老情懷偏戀舊¶
過時顔色敢爭妍嬾魚氷底頭頭㐲凍雀枝間箇箇拳¶
便學蟄蟲吾亦得屈伸何事乃&KR0028;天¶
無聊且作杜門人肻逐鄉風鬥比隣俗儉稱家删饋歲¶
年衰無伴㸔迎春生涯豈可謀妻子鄙事何煩凟鬼神¶
但使黃金同土價齊奴巴婦一時貧¶
<pb:KR4f0044_SBCK_023-17a>¶
誰將正變溯源流今古何殊貉一丘稊米太倉雖見錄¶
遺珠滄海詎勝&KR0053;斑窺半豹難爲管腋萃千狐始是裘¶
好與風騷搜累代他時文&KR0223;續名樓(竹垞先生書來相/約同&KR0223;宋元明詩)¶
剝啄聲中歲偪除督催詩債甚追呼不狥俗好頭今白¶
自去名心膽更觕耐冷且來㝷筆研消閒差覺勝摴蒱¶
此中甘苦何人識豈獨雕蟲悔壯夫¶
　　　聞李辰山藏書多歸竹垞¶
嘆息詩人失李頎柘湖回首舊遊非自憐老友今無幾¶
且喜藏書得所歸萬卷又增三篋富千金直化兩蚨飛¶
平生謬託知交在悔不従渠借一瓻¶
　近遊集(起戊寅正/月至三月)¶
<pb:KR4f0044_SBCK_023-17b>¶
　　束廣微志狹九州爰作近遊之賦跡不越井里田¶
　　園事不離衣裳男女近則近矣於遊之義奚取乎¶
　　余自已未至今南北往還約計七萬里將&KR0053;遊蹤¶
　　自遠而近兹集所以志也¶
　　　戊寅元旦¶
屋頭初日靄春暉梅蕋㸔成豆粒肥扣齒焚香吾起早¶
&KR0251;門投刺客來稀舊梳白髪新逾短貧煉初心老肻違¶
苦覺鶴山聞道晩方知四十八年非(魏了翁詩四十/八年成一非)¶
　　　盛宜山新築瓣香菴於南湖之上雪中過之索¶
　　　詩賦贈二首¶
三十年前舊酒徒天教晚節占南湖不辭太守分淸俸¶
<pb:KR4f0044_SBCK_023-18a>¶
便有游人&KR0204;畫圖水鳥雲帆爭岀没風簾雨檻對虛無¶
繞籬尚少成陰樹先種芭蕉一兩株¶
半間小閤一枝藤餘事行㸔次第增野色憑闌牕靣面¶
逺烟浮樹塔層層不知雪裏參禪坐何似花時挾妓登¶
畢竟前言吾是戲近來詩&KR0128;併傳僧¶
　　　雨中同朱十表兄過宿徐淮江聽鶯齋¶
去城日已夕曲折㝷枉渚水涸舟屢膠用篙廼舍櫓兩¶
人苦兀坐拄杖入村隖稍稍深竹間疎燈翳復吐此來¶
占不&KR0297;況復往遇雨犬吠僮僕嗔開門揖賢主爇薪燎¶
我衣敲氷轢汝釡明朝迫人日節物良有取剪韭佐春¶
盤嘉肴竟踰五新年困酒食愛逐淸談侶一醉不得辭¶
<pb:KR4f0044_SBCK_023-18b>¶
重君風義古¶
　　　糓日至當湖沈南疑招同孫嘯夫過陸瞻成耕¶
　　　廬探梅分韵得豐字¶
殘氷消盡水光中短棹移灣港&KR0412;通小圃花經人日雨¶
(先一夕/微雨)故人酒敵石尤風溪山興發長先到肴核年荒¶
勿太豐醉墨欹斜吾自&KR0015;草書未暇爲匆匆(是夕瞻成/索書楹帖)¶
(凡三易&KR0083;/乃成故云)¶
　　　大風渡前山漾¶
川光蕩我前一碧開玻璃岸濶山斷續舩輕浪參差但¶
聞捍索鳴心與閒雲馳萬木盡&KR0077;走&KR0012;帆正窮追道塲¶
屹不動白墖如卓錐平生汗澷遊老嬾意漸隳結念在¶
<pb:KR4f0044_SBCK_023-19a>¶
苕霅泛宅方自兹¶
　　　重至湖州戲簡許舜功張桐軒兩學博¶
偶然乘興到西吳社日還㝷舊飲徒不用恢諧歸割肉¶
上丁&KR0138;過定膰吾¶
　　　座主淸溪徐公招同楊玉符編修談未菴文&KR0223;¶
　　　泛舟碧浪湖¶
蒲柳城南水一方三年重此泊吳航閒陪白社靑門客¶
愛入銀鷗雪鷺鄉帳下諸生看漸老甕頭吏部最能狂¶
烏巾美酒東風汎并作澄湖匹練光¶
　　　雨中游飛英寺次東坡稀字韵¶
春陰覆城堞花淺游人稀愛此北郭幽晨征夕忘歸盤¶
<pb:KR4f0044_SBCK_023-19b>¶
旋上窣堵恣眼窮淸暉東風拂面寒細雨濕我衣客來¶
僧啓鑰客去僧掩扉跡在有迎送心空無是非¶
　　　春分前一日余征吉學博招集杏花下¶
落盡苔枝春欲分杏花庭院又斜曛得錢沽酒即相覔¶
誰似能詩鄭廣文¶
　　　登道塲山次東坡先生舊韵¶
船廻浦溆淺徑轉村隖小不覺坡陀髙騰身萬松杪菰¶
城陷井底白塔&KR1128;雲表浮氣盪一州湖波白渺渺天長¶
接遥翠目極靑未了漸上㐲虎&KR0028;群峰忽環繞淸颸蓄¶
户牖古殿深且&KR0444;&KR0890;絡引檻泉渟泓&KR1672;池沼長廊百餘¶
歩旁入逾幽悄蒼鼠竄别枝投空攫啼鳥巋然翠微閤¶
<pb:KR4f0044_SBCK_023-20a>¶
中敞外見少野火不到山薈蔚復誰燎坐令杉桂材&KR0041;¶
茸委蓬蓼飛蟲晝轟聚髙蔓晴夭矯老僧守空庖恐作¶
山中殍軍持乞米出厭寂喜膠擾我來久徘徊愛此吟¶
風篠春深花淡淡日暮雲嬝嬝餘暉帶疎鐘詩境&KR1089;空¶
杳古今一大夢回首隔昏曉¶
　　　二月十六夜自長水塘乘月放舟二鼓抵嘉興¶
　　　城下¶
兩岸朧朧桃李花一天風露屬漁家小舩卧聽櫂歌去¶
行到鴛湖月未斜¶
　　　同竹垞表兄飲譚蘐城給諫南樓看海棠¶
我愛城南給事宅海棠兩樹紅交加墻頭過酒便留客¶
<pb:KR4f0044_SBCK_023-20b>¶
樓上點燈兼照花濯枝偏宜的皪雨倦眼似隔朦朧紗¶
徑須時赴二老約爛醉不問東西家¶
　　　寒食鍾復周秀才家㸔海棠和鍾飛濤¶
一樹萬花稠花光盡入樓偶逢寒食賞偏憶少年游照¶
座驚紅艶傷春到白頭苦憐風雨惡燒燭爲君留¶
　　　淸明日南湖泛舟¶
積雨初霽交淸明桃花杏花飄滿城城南水色綠於酒¶
鵝鴨一灘春草生¶
　　　曾道扶學憲惠蜀中藥材¶
吾比多幽憂早衰坐善病豈無三年艾眞贗苦難證炮¶
炙投成方庸醫執其柄邇來讀本草稍稍諳藥性蜀山¶
<pb:KR4f0044_SBCK_023-21a>¶
美産多州邑若畫境靈苗倘易地厥品變邪正時俗但¶
狥名采眞復誰更先生校蜀士甲乙手親評開籠貯參¶
苓㧞茅群有慶餘材搜草木良楛别明鏡萬里䆠游裝¶
錐刀肻相競大江五六月風壯波濤盛百束壓歸艖蛟¶
龍不敢橫分張荷見及行篋忽輝映従來苦口利義比¶
良友靜若待倉猝求誰爲緩急應於公感深意&KR0424;味殊¶
可敬¶
　　　上巳雨中同竹垞及兒建再赴淮江招¶
三月三日東風寒徐尚書家春未殘半篙新水淥忍唾¶
兩樹碧桃紅耐看蛙黽幸未聒人耳蛤蜊大可充君盤¶
一番相過一冒雨咲口欲開爾許難¶
<pb:KR4f0044_SBCK_023-21b>¶
　　　題沈南疑林屋山居圖卷子二首¶
莫&KR0117;峰下是查灣及記扁舟壓雪還一事至今留缺陷¶
不曾西到石公山¶
浮家泛宅事良難綰綬行將赴一官縦使買山爭得住¶
故應寫作畫圖㸔¶
　　　自入春來往返嘉興湖州兩郡凡六十餘日&KR0150;¶
　　　雨後還家花事盡矣¶
累月扁舟碧水潯歸來三徑已春深樓頭一帶槎牙樹¶
多爲黃鸝換綠陰¶
　　　題又微姪載花圖小影¶
落魄江湖不計年風流别是一生緣桃根桃葉無顔色¶
<pb:KR4f0044_SBCK_023-22a>¶
廻避儂家載酒船¶
　　　再題種菜圖二首¶
還君一首遂初賦和我三章學圃詩弹鋏思魚原失策¶
封侯食肉更何時¶
黃虀百罋亦前因腰腹如渠那稱貧也與萬羊同一飽¶
算來原自可驕人¶
　　　題族孫恒弘看舞圖¶
可是相逢游冶塲由來壯士愛紅粧試他舞袖長多少¶
虹暈輕巾是電光¶
敬業堂詩集卷二十三¶
<pb:KR4f0044_SBCK_023-22b>¶
