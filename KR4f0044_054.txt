# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:17.943853
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 54
#+PROPERTY: FILE SB04n0274-054敬業堂詩集續集-卷第四.
<pb:KR4f0044_SBCK_054-1a>¶
敬業堂詩續集卷四¶
　　　　　　　　　海寧　查愼行　悔餘¶
　餘生集下(起乙巳六月終/丙午十月)¶
　　　德尹札來云嬾見一客嬾舉一𡵯嬾動一念前¶
　　　二語不過媮閒而巳若云不動念似難以嬾字¶
　　　並提此境非十年面壁未易到也作詩朂之¶
法門修心地攝念當用勤大施精進幢去妄還其眞妙¶
湛歸緫持是名不動尊嬾者勤之反積習奚足云雖然¶
不見客朋從交紛紜卽或不舉𡵯静坐愁緖煩念豈因¶
嬾息較難一例論我有秘密藏力敵千魔軍衆賓襍遝¶
來兩腳波濤奔能於起處滅旋於息後存舊緣以漸斷¶
<pb:KR4f0044_SBCK_054-1b>¶
除蔓次及根新緣免再結去火先抽薪此是止觀法勿¶
令緣有因老兄不忍私持以贈卯君¶
　　　窳軒燕乳六雛中有一白翎者喜賦八韻¶
紫燕家家有雛生白者稀自巢居士室偷學野人衣玉¶
剪&KR0271;時見銀鉤挂處飛入羣言語似獨立羽毛非高比¶
鵞翎潔輕嫌鶴骨肥華堂輸氣象蓬戸借光輝笑我偏¶
留賞憐渠肻見依秋期行漸近春社望重歸¶
　　　半硏歌爲長洲王繩其賦¶
帝鴻形製遠莫詳瓦則銅雀甎香姜彼皆陶甄出入手¶
詎若純璞不散之爲良爰從五代溯魏晉嗜古獨取唐¶
文皇惜哉墨妙就埋沒蘭亭繭&KR0083;翻入昭陵藏當時研¶
<pb:KR4f0044_SBCK_054-2a>¶
石落何許一千年後乃於牛女星野騰光芒王廷評家¶
流澤長故第弈葉傳金閶風流文采似續代不乏天錫¶
瓌寶近在靈芝坊(見范石湖/吳郡志)有同茂先識劍氣拾從礓¶
礫移置几案㫄土花不蝕貞觀字節角廉殺隨員方直¶
將此研珍重比玉德分珪之半猶可名曰璋一日三摩¶
挲旣以自號復用顏其堂不知物情何以貴完璧秦城¶
十五其價未易相低昻適來徵我詩寄語善自將&KR0074;廚¶
神物縱使不飛去亦須防有人間攫石米襄陽¶
　　　寄題汪西京乗查圖小照¶
嘗笑蒙莊生好作自恣言一篇秋水喻特以大小論豈¶
知聖人門觀水必於瀾海爲河所輸(去)河乃海之源祭¶
<pb:KR4f0044_SBCK_054-2b>¶
海禮先河古訓垂簡編汪侯儒林彥學務探本根寓形¶
宇宙内肯受夔蚿憐乗查繪作圖於義胡取焉人謂汗¶
澷遊庶㡬遇神仙我云溯洄往直可窮崑崙命圖或以¶
此試問然不然¶
　　　素村寫山林一幅見貽戲題一絶¶
墨含煙雨筆生風妙處居然奪化工如此溪山留不住¶
又看君入簿書叢(時將赴/銓選)¶
　　　鼠嚙書舊作也偶於廢簏中得之字句多脫落¶
　　　補綴成篇錄存十二韻¶
老去他靡蓄攜歸賸有書療飢同菽粟誇富勝菑畬獨¶
嗜宜遭妬羣邪那易除取憎無若鼠爲螙豈維魚巧伺¶
<pb:KR4f0044_SBCK_054-3a>¶
吹燈後機乗倦枕初抱頭疑竄矣銜尾突來如㫄午紛¶
狼籍零丁費補苴無牙誰謂汝利口劇愁余曠廢貍奴¶
職潛逃酷吏屠飲河非乏水棄壤亦餘蔬倉裏寧驚犬¶
田間可化鴽如何天地大苦苦攪蓬廬¶
　　　責猫二首¶
魚飱飽後似逃逋長養成羣竊肉徒孰是漢廷刀筆吏¶
盍將鼠罪坐狸奴¶
老人長夜每醒然兀坐昏昏抵晝眠怪爾也來爭此席¶
公然睡暖舊青氊¶
　　　讀易至蹇卦左足適病風作此自解¶
先聖設卦爻蹇取往來義示人以知險兀者特異是我¶
<pb:KR4f0044_SBCK_054-3b>¶
今跛一足往則以偏廢山水處其窮(吳草廬以蹇初爻/爲東山下之窮處)¶
(上爻爲北水/外之窮處)四傍靡騁地西南與東北何有利不利㗳¶
焉斗室中坐臥兩皆寄時還用吾短緩𡵯向簷際(用北/史李)¶
(諧/事)四肢具體微萬象息踵跂不爲平原客(見史/記)不作衞¶
侯使(見穀/梁傳)免被全人&KR0339;寧逢馬蚿避(用黄山谷/詩中語)行年七¶
十六委運隨時至但恐氣血衰旋隳讀易志(胡敬齋云/古人老而)¶
(學愈進是持守得定/不與氣血俱衰也)¶
　　　庭前牽牛卯開辰萎眞可謂之頃刻花今蚤偶¶
　　　摘一朶平置盆池水面至日落鮮艷如初戲作¶
　　　三絶¶
日出相看到日斜徑同日及(槿花朝&KR0271;夕殞草/木&KR0250;名日及花)鬥鮮華¶
<pb:KR4f0044_SBCK_054-4a>¶
老夫手握駐顏訣憐取道人七七花(東坡詩安得道人/殷七七不論時節)¶
(把花&KR0271;周子充詩/頃刻能開七七花)¶
牆頭池面兩相猜變相翻從泡影来博得兒童傳好語¶
房房歛盡一房開¶
曾從天啓讀宮詞美酒澆來萎稍遲不獨内家堪插髩¶
而今纔信放翁詩(天啟朝宮人喜插此花晨起用酒灌/其根&KR0271;時稍耐久陸劍南詩有插髩)¶
(熠熠牽牛/花之句)¶
　　　中秋前擬招徐韓弈陳宋齋梅溪及德尹曾三¶
　　　芝田諸弟合幷爲三日之遊先期相訂俱蒙見¶
　　　允作詩志喜二首¶
東西相望緫𩀌居問訊頻傳得報書愛惜風光三日裏¶
<pb:KR4f0044_SBCK_054-4b>¶
感懷存歿十年餘(自甲午以後兩舉齒㑹楊晚研先下/世聲延季方兩兄繼之&KR1675;主許宗伯)¶
(公又繼之前年/又喪東亭弟)前期直恐因跛廢(時余左/足病風)末疾猶思借¶
酒袪賴是同心不遐棄肻隨佳月到吾廬¶
近偕諸弟遠朋儔博取新歡續舊游齒長人皆開八秩¶
眼眀天許作(去)中秋芡盤菱角田家味紫蠏黃雞野客¶
羞伐木三章歌一闋淸狂校勝竹林不(叶/平)¶
　　　客至解嘲¶
四體分勤惰左之非所宜上階先右足義取主人爲¶
　　　中秋夕客散偶成末句用劎南成語¶
龍鍾曳杖憶歸田癸巳中秋兩日前便有鄰人憐我老¶
不圖又過十三年¶
<pb:KR4f0044_SBCK_054-5a>¶
　　　信庵四弟自開化爲我購得江山老杉可製棺¶
　　　具者七十六翁外是復何求耶¶
三年輸石槨三寸勝桐棺與馬衣薪異將蠶作繭看形¶
骸終是累䰟魄但求安生死分勞息吾非慕達觀¶
　　　徐觀卿屬題竹間小照四首¶
池上千竿渭濱千畝君子之居君子之有(一)¶
維其有之是以好之豈維好之亦克似之(二)¶
外則直兮中乃虚兮于焉況德淇澳之詩(三)¶
卷中之人含毫邈然我儀圖之代以言宣(四)¶
　　　仙馭弟七十初度以繭&KR0083;來乞壽言戲作小仙¶
　　　謠贈之二首¶
<pb:KR4f0044_SBCK_054-5b>¶
好片霞光軟玉箋笑將潤筆抵長錢一門兄弟皆丹籍¶
爾是茅家最小仙(時以醵分見還/故第二句云)¶
莫問三千與大千五通亦是地行仙黃睂碧眼如相遇¶
七十嬰兒正少年¶
　　　九日許鐵山楊泓崢連舫過草堂初擬載酒登¶
　　　山晚爲雨阻¶
畵船銜尾到柴桑一笑陶家徑就荒却喜唫編投好句¶
如開病眼領秋光(二子以秋日咏/物唱和詩見示)杖扶野老蹣&KR1552;𡵯酒¶
散騷人鬱結腸不料淸遊天也妬滿村烟雨過重陽¶
　　　題楊泓崢負米圖卷¶
是母靡不慈古今㡬孝子愛此負米圖援經而證史(一/解)¶
<pb:KR4f0044_SBCK_054-6a>¶
負米不爲身(反用少/陵語)仰事俯有育詎忍聽啼饑豊年一¶
𩀱玉(二/解)孝子前致辭糠粃可療饑勿將反哺粒分减到¶
含飴(三/解)慈母亦有語天心視施報但願膝下孫他年如¶
爾孝(四/解)¶
　　　聞楊東崖旅櫬到家未能往哭詩以送哀¶
旅櫬南歸日吾方伏枕辰爲誰留望眼與世惜斯人未¶
作靑雲士空悲白髮親一哀辭不盡餘泪溢衣巾¶
　　　病中曾濟蒼過存匆匆即别次疊舊韻¶
别中有約泛𩀱橈重過南塘第五橋短札長箋期冉冉¶
荻花楓葉夢遙遙交能耐久常存舊病恐滋深不在標¶
忍作扶牀来便去未曾卜晝況連宵¶
<pb:KR4f0044_SBCK_054-6b>¶
　　　枕上呻唫二首¶
受病知何日今爲覺痛時不仁先手足餘毒遞肝脾(臀/疽)¶
(連發醫家皆云/肝脾溼熱之症)自得安心藥難尋𨒪效醫朽株空穴喻¶
三復樂天詩¶
細數平生友人間賸㡬人枯松形伴影宿草鬼爲鄰隔¶
世轉頭乍連宵來夢頻遠慙兼近媿一歎一傷神(連夕/夢朱)¶
(與三祝彥方王/子穎桐村兄弟)¶
　　　秋盡日力輩致菊花&KR0070;本列於階前彊起排悶¶
重陽以後過旬灾好事童還致菊栽我自無心攜酒賞¶
一年秋負此花開¶
　　　後十日德尹攜酒共嘗疊前韻¶
<pb:KR4f0044_SBCK_054-7a>¶
勿藥豈非无𡚶疾有花莫問是誰栽能消二老一夕醉¶
正爾不用爭先&KR0271;¶
　　　寄許純也徐階五兩編修時奉　旨估計畿輔¶
　　　城工兼司賑濟¶
鴻飛方集澤賑䘏荷　皇仁豈乏循良吏猶煩侍從臣¶
力難施版築才可試經綸損上斯爲益端須惠及民¶
　　　病起窳軒前秋花巳萎課童除徑¶
入冬百卉荒蕪盡愛惜能無翦伐加留取陳根分種類¶
掃&KR0271;落葉待萌芽牆陰緩𡵯蒼苔出屋角回頭白日斜¶
七十六翁窮未死明年還擬看秋花¶
　　　徐觀卿年四十三方舉子書來索詩二首¶
<pb:KR4f0044_SBCK_054-7b>¶
已稱外祖方爲父女壻來㕘賀客筵(余姪基爲徐長/壻前年已得子)若¶
比堯夫差校蚤生兒還在兩年前(邵堯天舉子/時年四十五)¶
掌上爭傳一顆珠他時摩頂記曼殊笑援杜老詩爲讖¶
待看徐卿第二雛(少陵有徐卿二子/歌二雛其詩中語)¶
　　　偕德尹至梅里送竹垞表兄塟¶
平生載酒論文地今日偕爲執紼行萬卷書留良史宅¶
百花莊近相公塋(卜兆百花荘距文/恪公賜域五里)銘傳有道辭無媿¶
淚落天傭表未成(令孫稼翁乞余撰/表墓碑文尚未就)十七年來餘痛在¶
待看宿草慰哀情¶
　　　髙聲伯詵仲兄弟年皆近八旬秋來先後除授¶
　　　教職入冬相繼云亡良可憫也¶
<pb:KR4f0044_SBCK_054-8a>¶
髙家老兄弟得秩不辭卑白首同歸日靑氊未暖詩天¶
寧留碩果世漸少名師野外誰傳訃惟應哭所知(用擅/弓語)¶
　　　久旱乏煎茶水適得泉講師至口占四句¶
殘年最有相如渴茶竈經旬付冷灰正擬問龍還乞水¶
&KR0251;門一笑得泉來¶
　　　歲云莫矣一室蕭然殘書十架外几案間惟小¶
　　　物八種意有所觸隨筆賦之或莊或謔非贊非¶
　　　銘自遣一時之興爾¶
厚能鎭薄尺寸靑膚重山岳¶
　　　　右竹鎭&KR0083;¶
一拳石從硏得名天與窾竅匪鑿成草堂之靈英山英¶
<pb:KR4f0044_SBCK_054-8b>¶
　　　　右英石研山¶
挹彼注兹以言乎入也前涓後滴以言乎出也如井收¶
之勿幕庶取用而恒給也¶
　　　　右均窑硯滴¶
有生缺陷造化補天一凝冰相予瞽¶
　　　　右水精眼鏡¶
唾可加出可哇語其量有茹有吐耶充其義不屑不潔¶
耶¶
　　　　右哥窑唾盂¶
孰使一缾之中而僃四季之氣爾滋爾長兮于焉代匱¶
吾閱吾衰兮以爲&KR0424;味¶
<pb:KR4f0044_SBCK_054-9a>¶
　　　　右花缾¶
貪爲墨近之者黑剝牀以辨母緇我白¶
　　　　右白玉墨牀¶
鑑之昏矣塵則集矣心之蔽矣垢斯積矣惡乎除塵視¶
拂拭惡乎去垢在洗滌¶
　　　　右古鏡¶
　　　寒夜作¶
朔氣襲凝寒重衾一老單效收綿力薄量减酒升寬不¶
𥧌夜偏永無端歲又残奇方傳數(上)息餘暖在還丹(丹田/也)¶
　　　丙午立春前雪(立春在夘時五/更猶是臘雪也)¶
麥隴輕冰候茅檐薄雪辰五更初餞臘三日復迎春俗¶
<pb:KR4f0044_SBCK_054-9b>¶
儉希霑澤年衰敢怨貧或云天示兆活此一方民¶
　　　陳宋齋有新年試筆見寄詩即次去年中秋齒¶
　　　會二章韻再疊奉詶¶
已是田居又索居得君詩勝得君書揮毫力徤增年後¶
嚼雪神淸薄病餘轉眼又看梅萼破當頭猶記月魔袪¶
(釋典以月/望爲魔袪)巡檐索笑原初約乗興還期過敝廬¶
草木年隨草木儔師門昨夢感同遊齒雖似馬徒加長¶
學不如農豈有秋自返田園甘養拙向來林澗恐貽羞¶
授經傳業輸君在鄰壁餘光肯借不(來詩有書種有朋/其室邇之句此章)¶
(專以/志愧)¶
　　　廣四雖唫(幷敘)¶
<pb:KR4f0044_SBCK_054-10a>¶
　　白香山四雖唫以年老命薄眼病家貧與同時四¶
　　人相校自謂巳勝於彼余意不然命薄家貧夫何¶
　　足道眼病特年老之一端耳爰捨其三而廣其一¶
　　義取達生未免援儒入莊矣¶
眼雖病日出猶生眀耳雖聾風來猶作聲手雖戰信筆¶
書猶成足雖廢倚杖跛猶行牙齒雖脫落猶能茹菜羮¶
鼻雖若鼽𡁲猶能遠穢邇椒馨天旣賦以形又復勞其¶
生行年七十八尚欲逃天刑曾家貧與命薄足以擾吾¶
宇而攖吾寧¶
　　　題沈椒園南堦初卉圖(取休文八/咏詩中語)¶
歲丙午元旦沈子造我廬殷勤索贈言袖出初卉圖我¶
<pb:KR4f0044_SBCK_054-10b>¶
咲問沈子繪圖者誰歟經營出意匠頗與俗手殊淸池¶
十畝光蕩漾金碧居㫄添竹萬个高蔭松一株襍花繞¶
墄平點綴紛紫朱置子於其中圖書間琴壷神情旣閒¶
暇氣韻兼蕭疎顧兹初卉名於義奚取乎答云卉者草¶
爾雅曾分疏八咏自家傳寓形聊託諸我有迂闊語推¶
𩔖請及餘大哉天地間物靡不有初日初視乎旭照耀¶
徧寰區月初視乎縆縱轡騁望舒驥騄千里足厥初乃¶
名駒鳳凰九苞羽厥初亦名雛人生曰初度未㡬稱丈¶
夫初學泝本根六經實葘畬初志勵晨夕百年積辛劬¶
閑家交有功初筮後莫渝世途謹初&KR0881;當路無岐趨我¶
老事事乖失之在東隅今雖悔弗逮敢望收桑榆願子¶
<pb:KR4f0044_SBCK_054-11a>¶
及盛壯鑒余爲前車勿徒草木觀母被形質拘有初克¶
有終先甲從畢辜此意期不薄此圖設非虚¶
　　　禽言九章¶
春風吹春草發春雪浮浮泥滑滑(一)¶
羣趨羣𡵯退飛有路不如歸去(二)¶
宅不毛田不苗家家土　無柴燒直待夏麥黃重看婆¶
餅焦(三)¶
前年海水鹹殺粟去年連塍旱種菽今年雨足盍來重¶
播穀(四)¶
鳩鳴椹熟扈將啄粟鵓鴣鵓鴣催蓋屋(五)¶
同功偕作繭頭自薄胡取蠶絲一百箔(六)¶
<pb:KR4f0044_SBCK_054-11b>¶
野有慈姑其葉沃若孝婦之口忍云姑惡(七)¶
村南之酒村北酤不計面生熟但問錢有無女當罏男¶
提壺(八)¶
天未眀且偃卧炊未成且忍餓老而未歾得過且過九¶
　　　題友人評硯圖三首¶
天質花靑葉白人工銅瓦陶泓能分上中下品勝看詩¶
書畵評¶
直可呼爲軟玉磨而不磷匪堅純綿何妨裹鐵纖手搓¶
來欲圓¶
侍女淨揩棐几羣兒綵戲芝庭勿&KR0339;兩手三硯也似各¶
傳一經¶
<pb:KR4f0044_SBCK_054-12a>¶
　　　二月二日晴效放翁體¶
一月隂寒慘不舒風光也解轉庭除門開霧野三竿日¶
冰躍盆池二寸魚傾倒空箱旋晒藥揩摩澁眼試看書¶
唫成聊用龜堂格猶記年當十七初(放翁有常憶年初/十七時之句乃其)¶
(七十七/時𫠦作)¶
　　　送馬素村赴選入都四首¶
君居距余居一塘三石橋如連六十井(毛詩疏六十四/井爲甸甸方八)¶
(里吾兩家道里/相去約如此數)共聽蚤晚潮有書容借抄有酒肻見招¶
造門或卜晝下&KR1449;仍連宵言念平生歡能母感寂寥眀¶
知有岐路老境不自聊¶
自我反田里君旋客京華不見十餘年去夏蹔到家今¶
<pb:KR4f0044_SBCK_054-12b>¶
又别我出行行向天涯黃昏叩門入驚起宿老鴉貧者¶
有贈言貨財&KR0824;以加蒭蕘倘可采跡遠心匪遐¶
舉場名久噪七上逢初元得第世所榮是科特名恩謂¶
當出頭地槖筆侍紫閽乃復儕其曹貫魚伺銓門平生¶
著作手詎耐簿領繁縣令古難爲吾聞前輩言¶
聖主方右文泮宮芹藻美他塗不以襍間用名進士五¶
十曰艾年正當服官始儒師去俗吏奚啻相倍蓰試問¶
敷教寬何如猛政理宦成論巧拙斟酌當及此¶
　　　驚蟄後二日雷雨大作¶
天地久閉蔵雲雷動盈滿豈其震羣蟄端用起我嬾晨¶
興拓窗望雨腳垂箭簳户戸烟氣微村邨農事緩園中¶
<pb:KR4f0044_SBCK_054-13a>¶
菜罕茁野外麥猶短饑饉適洊臻桑榆乏餘暖婢依懸¶
釡立童負溼薪返一老方坐慙得餐寧論晚¶
　　　花朝偕韓奕家德尹赴陳宋齋看梅之招二首¶
滿灘春漲拍溪沙萬里晴光照海涯近社人隨新到燕¶
勒寒梅是未開花攬須肻信風情减(時宋齋/病初起)捨杖方看¶
足力加一笑前言猶在耳直饒君作少年誇(余與宋齋/同生順治)¶
(庚寅年十六出應童子試始相識余問君年/君澷應曰甲午生追憶已是六十年前事矣)¶
交誼原從古處論家風可使薄夫敦蚤推友愛如晜弟¶
晚喜姻㜕到子孫身健會尋他夕約酒香且泛上時尊¶
何妨小變從前例花信爲期視此番(向來此會以三/日爲率故云)¶
　　　春分前一日西園看梅四首¶
<pb:KR4f0044_SBCK_054-13b>¶
候到春分始見梅人情大抵惜遲開似留老子尋詩地¶
免使衝寒踏凍來¶
日氣花光一片明雨初晴似雪初晴短笻落手不愁滑¶
路溼好尋乾處行(用放/翁句)¶
主人久病園頭嬾林下漸成榛棘叢爾自不曾辜望眼¶
依然爲我報東風¶
雌蝶雄蜂知不知歸來小折橫斜枝膽缾相對影亦好¶
坐到月上燈昏時¶
　　　憶庭前紅梅(前年海水淹吾庭羣/卉無恙此樹獨萎)¶
小樹難逃曠刼灰花時兩度憶紅梅白頭豈復賞顏色¶
未免有情因手栽¶
<pb:KR4f0044_SBCK_054-14a>¶
　　　題陳子晉孝廉把卷圖¶
鄴侯牙籤三萬軸插架新如手未觸退之此語微含譏¶
謂是書多難盡讀陳家鴈行好弟兄一門以内七業成¶
豈惟過庭學詩禮已自拾芥聨科名他年捉鼻知不免¶
歸侍晨昏猶把卷會當讀盡乃翁書爲爾披圖留望眼¶
　　　春分後十日偕德尹曾三芝田學庵諸弟西阡¶
　　　看梅二首¶
西麓看花歲有期今春陰雨故遲遲遲來已近禁烟候¶
猶及緗梅爛熳時(緗梅開/最晚)¶
春酒還同社酒傾不煩苦勸各飛觥年年此會吾能預¶
只是慙稱白髮兄(明日是德尹誕辰/故借用東坡語)¶
<pb:KR4f0044_SBCK_054-14b>¶
　　　僧哥殤(三月二日)¶
夢中先得讖膝上果殤雛桂附殊難療參苓或可扶(醫/家)¶
(皆云宜服人葠/力不能給也)家貧心負愧泪落眼從枯何取人間世¶
摧頺作老夫¶
　　　淸眀日再同諸弟西阡看玉蘭戲作吳體¶
淸明之候天氣回林下水邊節物催今日韶光異昨日¶
半開花意勝全開木蓮木筆取形似玉蕊玉蘭從客猜¶
贏得村童齊拍手白頭五老又重來¶
　　　小飲曾三齋再疊前韻¶
此生此集凡㡬回春事向晚花信催可無詩與蕭灑送¶
況有酒澆壘塊開骰盤肻博破顏关字謎或比蔵&KR0848;猜¶
<pb:KR4f0044_SBCK_054-15a>¶
天於我輩分不薄莫遣後期疎往來¶
　　　翁蘿軒札來約爲西湖之遊以詩作答¶
故人傳尺素春事滿湖塘柳外移歌席花邊繫畵航勝¶
遊憐我孏後會鬥誰彊留待登高候相尋醉鶴觴(重陽/後二)¶
(日爲蘿軒/八秩大慶)¶
　　　蚤發嘉興¶
茫&KR0252;曉路出杉靑風色初回霧氣醒夾岸黃雲三十里¶
片帆飛渡菜花涇¶
　　　立夏日飲同年李若華無錫學署¶
劇縣疆初割靑氊座尚溫絃歌二三子(時分置金匱縣/弟子員去其大)¶
(半)詩禮一孤孫(若華與令兄寅谷皆/喪子兩家惟一孫)分託同年古情緣¶
<pb:KR4f0044_SBCK_054-15b>¶
舊雨敦恰逢櫻筍會款語到黃昏¶
　　　過靑山莊與張天門前輩話舊¶
一别京塵十五年歸休相對各華顚主猶愛客寧辭病¶
我得如君便是仙再世平泉深雨露千章喬木長風烟¶
卜鄰未果靑山約回首令人意惘然¶
　　　毘陵訪徐荼坪流連信宿快讀新詩兼晤兩郞¶
　　　君喜而有贈¶
風雅今誰主言追正始還唱詶如不隔衰病最相𨵿别¶
裏頻馳札重來各慰顏欲知傾倒意交在紀羣間¶
　　　荼坪出新意製料絲燈四面不用山水花鳥畵¶
　　　藳乃從拙集中采取七律一聨以眞草隸篆四¶
<pb:KR4f0044_SBCK_054-16a>¶
　　　體書剔墨而成郡中燈市爲之一變今以兩挂¶
　　　見貽小詩報謝兼邀莊蓀服湯述度諸君同賦¶
製出徐家意匠工黑間有白白間空游&KR0093;變體𩀱鈎外¶
(漢師宜官/有游絲書)暖玉生烟四照中(吾邑陳太常家/有玉煙堂法帖)翠墨鏤成¶
疑響榻碧紗題處愧新籠一燈從此傳千百紈扇渾如¶
畵放翁¶
　　　春夏之交返往吳中十餘日歸舟連遇逆風口¶
　　　占一首¶
經年心跡閟林邱偶作東吳十日遊春水迢迢縈浦漵¶
曉星落落&KR0070;(上)朋儔黃魚好勸加餐住紅藥如邀買𥬇¶
留不管石尤風力橫一篙容易轉船頭¶
<pb:KR4f0044_SBCK_054-16b>¶
　　　窳軒初夏觸景成唫八首¶
亞簷庭樹影初交坐閱紅芳換綠梢童穉不曾驚鳥雀¶
將雛時節復來巢¶
插竹纏枝引㡬竿詩人遊戲出毫端屈將木本作芍藥¶
擡舉草花稱牡丹(昌黎東坡詩皆以牡丹爲木/芍藥今稱纏枝草本爲牡丹)¶
荼䕷架與蘠薇楥比擬同時得兩家别向鄰園移月季¶
一般開作四時花¶
金魚苗貯瓦盆間世界江湖無此寬一关貧家供給薄¶
又因施(去)食减盤餐(樂天詩我來施食爾垂鈎少陵/詩盤餐老夫食分减及溪魚)¶
箬葉還同魚子看箇中臭味品題難閒來繙盡金漳譜¶
不愛珠蘭愛米蘭(箬葉亦名米蘭魚子亦名珠蘭皆庭/中𫠦有金漳蘭譜一卷宋趙彥著)¶
<pb:KR4f0044_SBCK_054-17a>¶
蜂尾穿花但釀甘人言甘苦兩難兼那知世有黃連蜜¶
可得中邊一味甜(東坡詩蜂閙黃連采蜜花本草宣州/有黃連蜜釋典如人食蜜中邊皆甜)¶
不待年時夏稅期家家續命望新絲天移四月爲蠶月¶
(邠風之蠶/月三月也)故遣繰盆浴繭遲(連月春寒立夏/後蚤蠶始出)¶
夢回明月照棃花畵稾依稀句裏誇辜負主人留望眼¶
去年白燕傍誰家(余去年白燕詩有秋期行漸近春社/望重歸之句今竟不至故用章孝標)¶
(語以/解嘲)¶
　　　題烏程令王懿誦牧牛圖小照¶
出門便是草已到使牛處却关臨濟師逢人猶問路(一/解)¶
鼻孔何用牽放閒付阿對露地常在前人牛各自在(二/解)¶
官今方牧民寓意在調伏可知母憶子不異牛䑛犢(三/解)¶
<pb:KR4f0044_SBCK_054-17b>¶
我有十幅圖與牛作公案除却牧牛歌請君加判斷(四/解)¶
　　　偶繙乙酉隨　駕日記中有恭和　御製乏良¶
　　　醫五律一章刻集時失載今録存之¶
好生天地德舉念感　皇慈已致民多壽還憂國少醫¶
神農今再見岐伯更誰師无𡚶初无疾須將勿藥治¶
　　　梅雨連旬村中無播穀者¶
夜夜雨連朝村邨路斷橋沉波多宿麥被壠少新苗垤¶
蟻緣堦上庭蛙闖戸跳眼前愁脉滿灾豈待風潮(脉滿/見國)¶
(語土人以七八/月爲風潮之候)¶
　　　曾三弟銓授寧波郡學官引年辭職詩以美之¶
行蔵能自斷物望遂相懸淸濁泉因地卷舒雲在天閒¶
<pb:KR4f0044_SBCK_054-18a>¶
搔𩀱雪髩笑擲片寒氊寄語蘇司業毋煩乞酒錢(少陵/寄鄭)¶
(廣文詩賴有蘇司/業時時乞酒錢)¶
　　　春杪過曾濟蒼一夕而别入夏蒙兩寄書先後¶
　　　以疊韻詩索和次韻奉詶兼柬高大立二首¶
風光暗閱人頭白喜如新小别俄經夏前遊尚及春沉¶
唫懷剡曲寂寞慰漳濱勿恠書遲答詩癡易稾頻(用宋/方岳)¶
(成/句)¶
相望兩故人物候又驚新屢送山中臘猶儲若下春烹¶
鮮餘鱠縷連舫待溪濱地主淸狂在行呼老阿頻(來詩/及)¶
(舍弟近況故及之/阿頻弟小名也)¶
　　　題徐韓奕小照二首¶
<pb:KR4f0044_SBCK_054-18b>¶
有手不放閒提攜到笲筥笑問八十翁疇爲擷芳侶¶
牡丹花中王蘭亦稱國香不逢采芝叟其肻襍衆芳¶
　　　苦熱(六月廿九晨起作)¶
天之吿灾古𫠦聞旱旣太甚今復云氣將歕海變塵霧¶
力欲拔山成火雲鱗介難從釡偷活羽毛兼恐林遭焚¶
人於其間何處避蠅蚋蜩螗非爾羣¶
　　　雨窗得宋齋見寄詩期於中秋踐廷益湖荘之¶
　　　約次韻奉答(七月十九夜)¶
雨榻勾勾鼻息勻忽傳剝啄寄書人過頭久結西湖夏¶
屈指爲期八月春(邵堯夫以八/月爲小春)夢去多番懷好友老來¶
㡬箇得閒身輸他龍馬賢昆季相距跰&KR1271;隔兩塵¶
<pb:KR4f0044_SBCK_054-19a>¶
　　　窳軒秋花今年特盛¶
髙沿籬作障低覆地成茵草本無非藥秋花不讓春旱¶
乾時適至澆灌澤惟均不負栽培意終歸造物仁¶
　　　題沈房仲竹林小照二首¶
龍蛇蛻骨能活虎豹看皮自文筆底唫風嘯雨眼前障¶
日攙雲¶
白鶴蹤留彳亍靑鸞尾散毰毸七賢六逸何處讓爾獨¶
往獨來¶
　　　戲畣周柯雲即以來詩中勤羸窮高四字爲韻¶
耄矣無新得終焉失舊聞業荒慚窳惰時過悔翹勤自¶
署知非子人&KR0339;折角君(時纂輯易注初成/故用朱雲傳中事)桑榆收太晚¶
<pb:KR4f0044_SBCK_054-19b>¶
餘照幸㫄分¶
去日多于髮消閒事事宜花寧煩助長杖或借扶羸興¶
到三杯酒唫成五字詩偶然來熟客亦復著饒碁¶
黔婁爲妺壻(用香/山語)晚境略相同海角支𩀌叟人間潦倒¶
翁䑕饑辭米盎螙飽戀書叢頗笑韓夫子爲文欲送窮¶
似譽亦如嘲多承一字褒稍知辭世易敢作閉門高廓¶
落容吾輩夸毗聽汝曹枯松元早偃不是傲蓬蒿¶
　　　驚聞紹姪天津之訃四首(八月十四日)¶
急足三千里俄來吿汝終適當風雨後驚起夢䰟中掩¶
面泪交迸附書哀莫窮西郵兼北訃何以慰而翁(時潤/木差)¶
(江西典試澐姪/將渡江省覲)¶
<pb:KR4f0044_SBCK_054-20a>¶
弱冠充鄉貢今經十四年得名時最蚤不壽世爭憐京¶
雒交游重家門友愛傳細思無殀理我惨伹呼天¶
新婦爲&KR0660;婦猶遲廟見辰粧奩資藥物衰絰換綦巾割¶
股初𢬵命迴腸爲奉親古來稱節孝嗟爾未亾人(姪贅/于金)¶
(甫兩月病中新婦割股和藥歿/後屢欲自經皆來僕口述事)¶
二月占初吉依依話北征(仲春朔姪將此上/從新居來告行)半年疎問¶
訊一别判幽明家已丁衰運天胡厄後生眼枯垂白叟¶
未死得無情(自乙未至甲辰十年中連/䘮建承兩兒今又哭姪)¶
　　　重九日德尹邀同沈楚望房仲椒園及家尊聞¶
　　　東木於小尖山潮神廟作登高之會基姪治具¶
　　　座間得詩三首屬諸子共和¶
<pb:KR4f0044_SBCK_054-20b>¶
海闊天低處登臨不在髙一年秋向晚二老興仍豪練¶
練沙紋細層層石腳牢西風吹帽落絶勝上金鰲(明張/東海)¶
(詩落帽風高客袂寒/金鰲閣上倚闌于)¶
積雨當新霽亭空望不迷雲烟無朕跡天地露端倪水¶
勢方趨下潮頭忽轉西近帆看漸逺一一點鳧鷖¶
沙彌殊觧事指點語衰翁春夏初暄候東南積水中樓¶
臺入圖畵人馬走虚空海市依稀見吾詩與讖同(是日/居僧)¶
(述三四月間𫠦見如此余前題神/廟詩曾有雲散蜃樓呈象出之句)¶
　　　牆角牽牛秋杪尚吐花¶
餐風吸露吐晨光續續花隨引蔓長賺我秋來頻早起¶
直先七夕後重陽¶
<pb:KR4f0044_SBCK_054-21a>¶
　　　答錢塘周少穆次來韻¶
種稻恒苦遲藝稷恒望早芝蘭失所植孰辨二芳草(見/後)¶
(漢書酈/炎傳)毛羽性或殊鷁飛讓鴻矯浮沉視水族蘋也要¶
非藻眼前具物理豈必事遐討彼昏有不知醉夢墮&KR0252;¶
渺周生湖山彥譽擅東南寶猥蒙謙謙懷枉訊及羸老¶
我初壯失學餘媿時滿抱響應失宮商鼓鐘虚擊考竊¶
聞立言義作者務根道與子古爲期摩蒼還汎浩¶
　　　沈房仲匏研銘¶
其追其琢寓匏於石笙磬同音吾以觀端瓊之德¶
　　　寄祝老友翁蘿軒八秩壽¶
杖朝一老重鄉評耳尚含聰目竟明獨樂湖山歸地主¶
<pb:KR4f0044_SBCK_054-21b>¶
同時卿相是門生(桐城相國静海司宼皆先/生庚辰分校禮闈所得士)煙霞愛赴¶
神仙畵絲竹閒陶觴咏情我欲壽翁何以祝祝翁還請¶
借翁名(翁名/嵩年)¶
　　　偕德尹曾三芝田赴學菴之招¶
浹日招尋又一回樂羣鷗鷺共沿洄(十日前曾/三作主人)似聨等¶
輩成唫社可有門生致酒材新種靑蔬供小摘就荒黃¶
菊喜重&KR0271;依然三徑桑柴宅不信曾官主客來¶
　　　題許鐵山楊泓淨秋日咏物唱和詩後二首¶
才人洵有不平鳴老耳空堂蟋蟀驚曾酌社翁春杜酒¶
鼓商商應識秋聲¶
蛺蜨新時㨾總非爭誇好手繡羅衣報章不乞天孫巧¶
<pb:KR4f0044_SBCK_054-22a>¶
屈宋原來是錦機¶
敬業堂詩續集卷四終¶
　　　　　　　　　　　　　姪男(學/開)校刋¶
<pb:KR4f0044_SBCK_054-22b>¶
