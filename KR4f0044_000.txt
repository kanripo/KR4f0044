# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:14.828772
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB04n0273-000敬業堂詩集-原序.
<pb:KR4f0044_SBCK_000-1a>¶
原序¶
老友海昌陸先生辛齋嘗㩦其愛壻查夏重詞一卷見¶
示且曰此子名譽未成兾先生少假借之弁以&KR0070;語其¶
時余官曹署冗俗碌碌未及爲也及余轉官司成則夏¶
重與其弟德尹後先入成均余乃得以一日之長臨之¶
德尹旋與友人入粤而夏重肄業橋門離經鼓篋魚魚¶
雅雅弱不勝衣近是黄叔度一流乃其詩若文則又&KR1172;¶
葩奡兀奔發卓犖蛟龍翔而虎鳳躍今之詩人或未之¶
能先也然且深情獨寫孤韻一徃令人諷咏徘徊乍不¶
能巳葢夏重旣辛齋玊&KR0243;且爲吾友勉齋黄門猶子仍¶
世通顯胚胎擩染昔人有云半千孫固應爾姚江黄晦¶
<pb:KR4f0044_SBCK_000-1b>¶
木先生常題目其詩比之劒南余謂以近體論劍南竒¶
創之才夏重或遜其雄夏重綿至之思劒南亦未之過¶
當與古人爭勝毫釐若五七言古體劒南不甚㽞意而¶
夏重麗藻絡繹宫商抗墜往往有陳後山元遺山風後¶
山凌厲峭直力追絶險遺山矜麗頓挫雅極波瀾吾未¶
敢謂夏重所&KR0855;便駕前賢然使起放翁後山遺山諸公¶
於今日夏重操蝥弧以陪敦槃亦未&KR0533;自安魯鄭之賦¶
也且夏重學有本根齗齗自愛子瞻曰一時文人如魯¶
&KR0033;補之無巳文潛少游吾未甞以師資自處皆以朋友¶
待之而吾乃以一日之長臨夏重乎顧屈&KR0204;同學其才¶
可到昔賢者正復無幾蘇門諸君子與放翁後山遺山¶
<pb:KR4f0044_SBCK_000-2a>¶
皆名節自持凛凛有國士風葢有重於詩文者而詩文¶
益重吾方處夏重於諸公之間正以其詩而又不敢限¶
之於詩也去冬余奉使南海夏重操長歌送行且以詩¶
集序見屬歸而夏重愼旃二集巳裒然成卷帙矣余旣¶
巳諾昨者之請重憶辛齋疇昔之言時巳臥病請假匆¶
匆戒道尫驢在側僕夫俶&KR0724;援筆以完宿約葢於夏重¶
與夏重之詩皆有不能自巳於言者夏重其益勉之異¶
日相見其必有更進乎此者矣濟南王士禎序¶
巳未春余奉　命撫黔陽而同邑查子夏重短衣挾策¶
自吳渉楚追及之於荆江夢渚之間其時疆塲未啓豺¶
虎塞塗余提戈束馬自銅仁間道﨑嶇谿谷崖箐孤軍¶
<pb:KR4f0044_SBCK_000-2b>¶
轉&KR0062;一旅深入帳下健兒能従者不過&KR0070;十人而夏重¶
獨忼&KR0099;與俱經年而後抵貴治相與仰視飛鳶俛蹈荆¶
棘烽火晝紅簫笳夜咽未嘗一日不同之也軍府初開¶
書檄㫄午調遣徴發將伯助余倉卒肆應又兩年始定¶
夏重則去余歸里往謁其觀察世父於鄱江焉夫以白¶
靣書生年未及壯弱不勝衣骨稜稜出衣表乃能骯&KR1507;¶
自喜如此則巳齷齷&KR0390;儒異矣顧復戎旅之頃不廢吟¶
嘯握槊賦詩磨盾草檄軍中有傅修期旣隱若敵國兼¶
得陶寫歳月瘴雲如墨毒草揺風以賦咏當悲歌浣花¶
工部不履行間淮蔡軍諮羗無篇什庶几小益之戎&KR0724;¶
競傳劒南之詩句藻采橫飛綺思艶發抑又多焉何其¶
<pb:KR4f0044_SBCK_000-3a>¶
壯也今年夏重入游太學而余&KR0244;膺　召命歸佐夏官¶
因復㽞之邸舎夏重乃裒其行旅之詩梓之問世其豫¶
章之吟别爲一集題曰愼旃葢取詩人行役之義且屬¶
余爲弁語夫詩人有言維予與汝往者貴竹之日余與¶
夏重眞同蛩駏回首蠻烟驚心駭魄歷歷如在目&KR0703;序¶
夏重之詩非余又誰屬也因爲纂述舊遊書之卷首若¶
夫齊紈未貴菱歌萬金夏重業巳狎主齊盟又無竢余¶
稱說矣同里楊雍建序¶
余賣藥海昌查子夏重屢有詩醻和㝷其佳處眞有歩¶
武分司追蹤劍南之堂奥者夫今人卒業兎園孰不以¶
風流自命左掞右摛東綆西繘都欲駁正李杜之瑕璺¶
<pb:KR4f0044_SBCK_000-3b>¶
元白之卑弱爲漢爲魏爲陶爲謝目空千古茍従㫄細¶
覈正如揚&KR0069;萬斛求半銖銅鐵且不可得况於金乎此¶
所以深歎於才難也夏重視彼猶&KR0012;鳳獨鶴翺翔於百¶
鳥雞羣中可謂橫絶一時者矣復能謙退以好善微特¶
不敢輕議古人抑有味乎水樂樵歌俱將引爲筆墨之¶
助此非取法淺陋也惟其知作者苦心一字一句莫不¶
有深意於其間若屬目麄浮矢口妄論眞耳食吠聲徒¶
作撼樹蚍蜉爾夏重是編自巳未至壬戌四年間水陸¶
萬里往來楚黔之什山川詭變與江浙殊絶苗蠻風俗¶
與郷土逈判加以亂離兵革之&KR0228;饑荒焚掠之餘天寳¶
詩人所不及覩投荒遷客所未曾歷者聚歛筆端供其¶
<pb:KR4f0044_SBCK_000-4a>¶
驅使寧樊籬鷃雀可望其項背哉吾因是而更有&KR0099;焉¶
使夏重據龍山之田&KR0070;頃桑柘茂&KR2250;池有魚園有果牛¶
宫豕栅靜謐於先人之舊廬兄弟相爲師友必沈酣經¶
史守先以傳後無疑也乃歷鹿舟車蹭蹬亭臯即耳目¶
之聰明足發其誕幻然於靑燈四庫不能無夢寐焉雖¶
然麻姑年少將見&KR0363;萊揚塵不難返海外之逸書使歸¶
學宫摉龍宫之秘圖傳諸人間斯蠧粉陳言又奚足云¶
剡中老友黄宗炎篹¶
夏重自黔歸裒其三年往反道路之詩自題曰愼旃集¶
吾友黄晦木先生喜而序之爲&KR0324;許其所巳至而勉惜¶
其所未至晦木夏重尊人逸逺畏友僴然以古道自處¶
<pb:KR4f0044_SBCK_000-4b>¶
夏重旣拜而登之集矣今年余偶來燕臺夏重方客燕¶
未返其同學友人欲梓其集燕中乃過余而請曰小子¶
不幸早失怙恃舎其先人之廬奔走四方冀以續食晦¶
木先生所云青燈四庫杳然夢寐斯集所㽞與嶺猿瘴¶
鳥相爲和荅勞者易歌不自知其言之長也然而山川¶
登渉動魄驚心追思昨夢讀之而怦怦心悸不欲便付¶
摧燒姑應友人之請丈人亦有以終進之乎余應之曰¶
子之詩自附於陟岵詩人之義夫亦知詩人之根抵乎¶
夫陟岵之詩人疲勞困頓晨夕不遑而於父母兄弟三¶
致思焉忠孝悱惻之懷咏歎&KR0075;泆而不能自巳此固風¶
雅之本原而非流俗之咏唱也今之稱詩者挾持唐宋¶
<pb:KR4f0044_SBCK_000-5a>¶
頌酒爭長各爲門戸余竊以爲皆非也夫詩何分唐宋¶
亦别其雅俗而巳古之詩人其志潔其行芳自託於芝¶
蘭芳草而絶逺蕭艾故雖至坎&KR0452;失職郤曲於傾輈駭¶
駟之途而耿介特立終不移於穨俗以此求之陶彭澤¶
杜浣花之流操持卓犖磊砢傲兀凛凛皆有國士風故¶
其爲詩逈然自逺於俗即白分司諷諭閒適諸篇言近¶
&KR0204;逺一唱三嘆眞得風人之遺與元亮子美同其根抵¶
而不知者妄謂之俗嗚呼耳食拘墟之徒又豈足與論¶
六義之㫖趣乎夏重禀承庭訓濡染家學反覆四始之¶
際旣巳有年一旦逺渉江湖﨑嶇貴竹發而爲詩依然¶
陟岵之思晦木老友以爲上武分司而下追射的一言¶
<pb:KR4f0044_SBCK_000-5b>¶
爲智知其不輕借游揚也且晦木以父執登堂門庭無¶
恙牛宫豕栅橘圃魚陂俛仰流連乃更以靑燈四庫欲¶
廣夏重之意夫亦以先人手澤存於縹緗卷帙間兾使¶
無忘其根抵爾夏重勉之歳月易遷盛年不再計夏重¶
挾策逺遊之年正與余抱痾焚研之歳等&KR0031;丸轉轂余¶
巳素髮被領老大空悲了無可紀夏重詩巳見許前軰¶
春華之藻恃本根之不㧞耳根之盛者其枝幹日益繁¶
愼旃之詩夏重之本末存焉無俟訪逸冊而捜秘圖益¶
保其陟岵之思而巳輙以此勉夏重且請更質諸晦木¶
氷&KR0369;陸嘉淑序¶
愼旃二集者吾友查子夏重逰豫章之詩也初查子自¶
<pb:KR4f0044_SBCK_000-6a>¶
巳未遊黔至壬戌而歸名其詩曰愼旃集今自癸亥逰¶
豫章至甲子而歸復名其詩曰愼旃二集葢皆取孝子¶
行役不忘其親之義也嗟乎查子乎遊乎而欲愼旃乎¶
古昔盛時民有恒産士有常糈負耒橫經温清定省安¶
所事逰其偶有遊者不過賢勞王事耳故孝子行役而¶
得以愼旃自勉至春秋&KR0062;國之世而士以遊名朝秦暮¶
楚巳有不遑言愼者矣然孔子曰遊必有方孟子曰人¶
知之亦囂囂人不知亦囂&KR0349;則是遊亦未嘗不得愼也¶
天變人窮最困者莫如四民之首饑來驅我&KR0485;何能擇¶
其尚能有方乎曵&KR0322;無門投筆安往其尚能&KR0349;囂乎於¶
此之時而欲愼旃難矣且夫查子之遊豫章也鄱陽之¶
<pb:KR4f0044_SBCK_000-6b>¶
險不若洞庭之惡也洪都之近不若&KR0017;方之逺也六月¶
之暫不若&KR0070;載之久也舊逰詞客往還唱和之樂不若¶
蠻獠宼賊戰爭殺戮之慘也較之逰黔之役又似可以¶
無愼而查子慕親之誠守身之孝每念不忘用名其集¶
余於是而歎陟岵詩人何代蔑有决不得以古今時地¶
限也世衰學䘮風雅道淪言宋言唐言魏言漢紛紛聚¶
訟之徒&KR0011;皆飲潘拾唾正如家僮路乞各張勢豪所有¶
以相矜詡而不自知其妻孥安在彼豈不聞虞廷言志¶
之說哉勢利薰溺情性銷亡&KR0215;句單詞譁世取寵自謂¶
言志而其實無志之可言也得查子愼旃之意而振之¶
登山臨水感時咏物吊往驚離無徃而非不忘其親之¶
<pb:KR4f0044_SBCK_000-7a>¶
心所寓楊用修謂詩須有爲而作葢自三百篇而降屈¶
大夫陶彭澤杜工部千古俱有同㫖寜謂風雅一道不¶
可自此而復續乎彼區區以韓歐蘇陸之間儗之者猶¶
皮相矣余病㽞京邸因懷岵屺之望不欲受人牢籠間¶
或自鳴其酸苦遇塵堆糞壌之人輙秘不使見唯查子¶
與一二故交至始出與誦之暑退秋來襆被南返查子¶
過别索序此編長吟低諷&KR0099;然喜其與余有合也易曰¶
同聲相應余其能無言哉同學弟鄭梁題於燕京旅次¶
<pb:KR4f0044_SBCK_000-7b>¶
<pb:KR4f0044_SBCK_000-7b>¶
凡古今文章著作之事其深造獨詣名當時而傳後世¶
者&KR0011;皆有驚才絶學而又加以不巳之好好之至者且¶
或有其癖焉昔杜元凱有左傳癖而少陵亦云爲人性¶
癖躭佳句好至於成癖則顓固之極通於神明變化生¶
而能事盡矣吾友查夏重先生天縦異才深沉好古於¶
書無所不闚而其生平所癖好者惟於詩於山水於友¶
朋而於進取榮利之&KR0151;泊如也昔人論文謂必得江山¶
之助以先生之才之學而天又故遲其遇俾其馳驅游¶
覽以盡吐其胸中之奇嘗挾策從軍至䍧牁夜郎之地¶
以及齊魯燕趙梁宋之區郵亭驛壁題詠殆遍往往傳¶
誦人口又嘗渡彭蠡過洞庭登&KR0716;廬之巔探峴山黄鶴¶
<pb:KR4f0044_SBCK_000-8a>¶
之勝所至必與賢豪長者相結往復詶唱詩益富而且¶
益奇癸未成進士簡入翰林即受　天子特逹之知¶
授職以後比歳西廵扈蹕者再常在屬車豹尾之間渉¶
大都之河窮甌脫之境荒遐幽岨從來詩人之所未到¶
題詠之所不及盪胸駭目悉繪之於詩凡有所作皆呈¶
　　御覽未嘗不篇篇稱善也人皆謂先生遭逄盛世¶
將駸駸嚮用而先生常懷箕頴之志亟欲告歸當道鉅¶
公競挽留之不可年未及懸車已决然竟賦遂初矣旣¶
歸里門於世事一無干預而登臨詠歌之興未衰也乃¶
復南遊閩粤㝷無諸之故墟訪尉佗之遺蹟而其詩益¶
豪蕩感激超神入化矣先生於詩文山水友朋之外餘¶
<pb:KR4f0044_SBCK_000-8b>¶
無所好葢先生不獨以詩傳而其爲人髙情逸韻尤夐¶
乎其不可及也昔予在京師與姜西&KR0538;趙蒙泉楊晚研¶
惠研谿湯西厓宫恕堂吳西齋諸君及先生弟姪德尹¶
聲山爲文酒之㑹每月必再會每㑹必分韻賦詩西&KR0538;¶
有酒所嘗謂諸君我軰大約人人有集然其詩或傳或¶
不傳今當牽連綴姓氏於集中百年以後幸有傳者則¶
附載之姓氏亦不冺没於後世矣予時笑以爲迂由今¶
觀之先生之集固已必傳無疑且不忘舊好予之姓氏¶
旣屢見於集中而又屬予爲序予固將滅没無聞而得¶
挂姓氏於先生集中不特如少陵之於阮生朱老東坡¶
之於杜伯升楊耆老符秀才而已也則予其亦有厚幸¶
<pb:KR4f0044_SBCK_000-9a>¶
也夫婁東同學弟唐孫華&KR0103;¶
#+PROPERTY: JUAN 0
#+PROPERTY: FILE SB04n0273-000敬業堂詩集-目録.
<pb:KR4f0044_SBCK_000-10a>¶
敬業堂集卷五十目錄¶
　餘波詞下¶
　　齊天樂(辛酉貴陽立春)瀟湘靜(楊耑木都下書來)¶
(知外舅陸先生巳南選喜而有作)¶
　　西河(春晴偕彭南陔吳鴈山登照壁山佛閣)¶
　　疎影(賦瓶梅影次張王田韻)¶
　　沁園春(寄祝朱止谿先生及吳太君八十&KR0031;壽)¶
　　曲遊春(清明黔陽城外作)¶
　　金縷曲(又何軒前芍藥一叢花時被風雨摧殘而)¶
(余所插瓶中&KR0031;蕋經旬始落一似有情相慰者)¶
(戲塡此調)&KR0039;絳唇(雷雨初過小軒睡)¶
<pb:KR4f0044_SBCK_000-10b>¶
(覺歸思忽生)二郎神(午日風雨殘酒薫)¶
(人竟成薄醉友人索余題扇塡詞應之)¶
　　綺羅香(署庭七夕桂花盛放)¶
　　瑶華慢(賦難㙡)拜星月慢(中元夜對月)¶
　　瑣窗寒(中元後苦雨連旬薄寒中人已似吾鄉十)¶
(月天氣南方節候無凖如此)¶
　　夢横塘(得家信)水龍吟(賦霧淞)¶
　　臺城路(壬戍新年黔中見燕)¶
　　鷓鴣天(花朝晴出郭閒眺)¶
　　曲游春(白櫻桃下偶題)¶
　　唐多令(後園紅杏林檎二本今春忽枯惟李花獨)¶
<pb:KR4f0044_SBCK_000-11a>¶
(盛)驀山溪(又何軒前芍藥今)¶
(年忽&KR0036;並頭一枝楊中丞屬賦)¶
　　臺城路(二月廿九日黔陽送春)¶
　　綠頭鴨(聽任小吏唱提水調其聲宛轉幽咽相傳)¶
(明沐國公鎭滇時宫人所歌者)¶
　　滿江紅(送楊劍川罷官歸雲間)¶
　　金縷曲(客窗初夏觸景思鄉)¶
　　淸平樂(初&KR0036;貴陽)如夢令(平越道中遇雨)¶
　　無悶(&KR0058;峨阻兵漫題旅壁)¶
　　生查子(六月十五夜黎城坐月)¶
　　臨江仙(立秋後七日自㵲溪乘舟東下)¶
<pb:KR4f0044_SBCK_000-11b>¶
　　洞仙歌(過楠木洞舟人&KR0204;&KR0039;石上有沉香船云是)¶
(吕仙留蹟)臺城路(武陵換舩自龍陽)¶
(至長沙)瀟湘夜雨(長沙水檻亭爲)¶
(趙雲岑副使作)百字令(曉發湘潭由靑草)¶
(湖岀洞庭看月)臺城路(登岳陽樓)¶
　　長亭怨慢(壬戍九月十三日到家作)¶
　　摸魚子(涉園詶别魏禹平)¶
　　念奴嬌(贈别碧紋錄事)一蕚紅(重過飛翠軒)¶
　　渡江雲(禾城荅華羲逸見貽原韻兼送其北行)¶
　　百字令(徐淮江别後寄調有書記狂遊之語次韻)¶
(荅之)解連環(紀夢)¶
<pb:KR4f0044_SBCK_000-12a>¶
　　解蹀&KR0604;(接德尹武昌信知春杪巳作嶺表之游)¶
　　芭蕉雨(本意)祝英臺近(賦蝶和韜荒兄)¶
(韻)離别難(寄書)¶
　　河傳(秋雨)綺羅香(紅葉用玉田舊韵)¶
　　新鴈過粧樓(賦菊用玉田舊韻)¶
　　江南好(虎丘送朱子容六丈入都癸亥二月)¶
　　霜葉飛(再得淮江書知㺯珠别落人手余時將有)¶
(南昌之役旅懷殊耿耿也)¶
　　望江南(朝發景德鎭夜抵饒州舟中即事)¶
　　又　又¶
　　四字令(阻風鄱陽湖)綺羅香(南州官舎風雨連)¶
<pb:KR4f0044_SBCK_000-12b>¶
(朝履安叔索題詞藁)金縷曲(彭蠡舟中讀外舅)¶
(陸先生與聲山姪鴈字唱和詩卷戲塡此調)¶
　　邁陂塘(吳民則屬題秋浦歸帆圖用李分虎韻時)¶
(由吳興學博去任)&KR0039;絳唇(紅花埠道中)¶
　　臺城路(京師送李分虎南歸兼懷令兄斯年武曾)¶
　　木蘭花慢(送曹升六舎人佐郡新安)¶
　　齊天樂(寄祝魏青城憲副七十壽)¶
　　酹江月(京城中元)一蕚紅(積雨有懷竹垞時)¶
(移寓古藤書屋)解珮令(聨句送趙秋谷歸)¶
(益都)浣溪沙(聨句題張遠墨梅)¶
　　春風嬝娜(游絲同竹垞賦限蛇字)¶
<pb:KR4f0044_SBCK_000-13a>¶
　　百字令(為眞定梁相國壽)¶
　　前調(竹垞屬題歸耕圖次卷中原韻)¶
　　太平時(奉和/聖製立春)¶
　　醉太平(甲申元夕西苑觀燈/賜宴歸同揆愷功)¶
(院長賦)邁陂塘(髙江村宫詹屬題)¶
(蔬香圖)百字令(樓敬思送盆菊賦)¶
(謝)菩薩蠻(錢蔗山給諌贈女)¶
(兒香一奩賦謝)疎影(同魏水村賦寓庭芭)¶
(蕉)金縷曲(寓庭雜蒔草花有)¶
(一種名秋牡丹者戲嘲之)¶
　　前調(盆池種藕有葉無花)¶
<pb:KR4f0044_SBCK_000-13b>¶
　　醉太平(丙戍元宵/召赴暢春園西厰觀煙火)¶
　　長亭怨(咏揆院長家紅鸚䳇同孫松坪學士作)¶
　　行香子(月下過佟陶菴學士湖上寓樓時隨/駕)¶
(至杭)减蘭(題湖舫丁亥秋作)¶
　　臨江仙(西湖秋泛)浪淘沙(錢塘觀潮)¶
　　洞仙歌(戊子正月望後竹垞表兄送余北行至南)¶
(湖而别)&KR0107;頭鳳(重渡揚子江)¶
　　探春慢(上巳偕楊晩研湯西崖周桐野沈磵房萬)¶
(柳堂褉飲)减蘭(賣花詞)¶
　　歩蟾宫(碧雲寺僧房見盆桂而作)¶
　　桂枝香(辛卯十二月武英殿書局告竣停免内直)¶
<pb:KR4f0044_SBCK_000-14a>¶
<pb:KR4f0044_SBCK_000-15a>¶
(莖葉展舒蒼翠欲滴因種之瓷盆冬來彌茂本)¶
(草所云長松當即此種也)¶
　　&KR0039;絳唇(乙未寒食鉛山道中遇雨)¶
　　瑞鶴仙(武夸山下看道院製茶)¶
　　沁園春(虎丘買水仙戲塡一&KR0028;)¶
　　前調(咏老少年德尹以詩索賦)¶
　　前調(蠟梅)東風第一枝(盆梅重放喜)¶
(而有作)一剪梅(瓶梅)¶
　　滿庭芳(半山舟中看桃花作)¶
　　金縷曲(聞潤木弟&KR1089;車傷臂塡此寄訊)¶
　　梅花引(壬寅小除夜與德尹分賦)¶
<pb:KR4f0044_SBCK_000-15b>¶
　　紅娘子(永&KR0031;頭桃實戲次沈房仲原韵)¶
　　鵲橋仙(庭前香櫞一本秋杪有脊令來巢踰旬而)¶
(雛成適有所感漫塡此闋)¶
　　蝶戀花(入冬風雨盆菊離披折供案頭經旬色猶)¶
(鮮好戲贈以詞)¶
敬業堂集卷五十目錄(終)¶
<pb:KR4f0044_SBCK_000-16a>¶
#+PROPERTY: JUAN 0
#+PROPERTY: FILE SB04n0273-000敬業堂詩集-緫目.
<pb:KR4f0044_SBCK_000-17a>¶
敬業堂詩集總目¶
　第一卷¶
　　愼旃集上　古今體詩八十五首¶
　第二卷¶
　　愼旃集中　古今體詩九十一首¶
　第三卷¶
　　愼旃集下　古今體詩七十七首¶
　第四卷¶
　　遄歸集　古今體詩九十一首¶
　　西江集　古今體詩八十四首¶
　第五卷¶
<pb:KR4f0044_SBCK_000-17b>¶
　　踰淮集　古今體詩五十九首¶
　第六卷¶
　　假館集上　古今體詩六十四首¶
　第七卷¶
　　假館集下　古今體詩六十九首¶
　第八卷¶
　　人海集　古今體詩八十九首¶
　第九卷¶
　　春帆集　古今體詩六十六首¶
　第十卷¶
　　獨吟集　古今體詩七十六首¶
<pb:KR4f0044_SBCK_000-18a>¶
　第十一卷¶
　　竿木集　古今體詩五十五首¶
　　題壁集　古今體詩六十首¶
　第十二卷¶
　　橘社集　古今體詩六十四首¶
　第十三卷¶
　　勸酬集　古今體詩九十三首¶
　第十四卷¶
　　湓城集　古今體詩九十一首¶
　第十五卷¶
　　雲霧窟集　古今體詩七十三首¶
<pb:KR4f0044_SBCK_000-18b>¶
　第十六卷¶
　　客船集　古今體詩二十九首¶
　　並轡集　古今體詩四十三首¶
　第十七卷¶
　　冗&KR0009;集　古今體詩六十三首¶
　第十八卷¶
　　白蘋集　古今體詩三十五首¶
　　秋鳴集　古今體詩五十二首¶
　第十九卷¶
　　敝裘集　古今體詩三十四首¶
　　酒人集　古今體詩七十五首¶
<pb:KR4f0044_SBCK_000-19a>¶
　第二十卷¶
　　游梁集　古今體詩九十七首¶
　第二十一卷¶
　　皖上集　古今體詩六十一首¶
　第二十二卷¶
　　中江集　古今體詩七十三首¶
　第二十三卷¶
　　得樹樓集　古今體詩八十九首¶
　　近遊集　古今體詩二十四首¶
　第二十四卷¶
　　賓雲集　古今體詩四十四首¶
<pb:KR4f0044_SBCK_000-19b>¶
　第二十五卷¶
　　炎天氷雪集　古今體詩三十五首¶
　　垂槖集　古今體詩四十二首¶
　第二十六卷¶
　　杖家集　古今體詩六十五首¶
　第二十七卷¶
　　過夏集　古今體詩七十四首¶
　第二十八卷¶
　　偷存集　古今體詩十七首¶
　　繙經集　古今體詩八十一首¶
　第二十九卷¶
<pb:KR4f0044_SBCK_000-20a>¶
　　赴召集　古今體詩九十七首¶
　第三十卷¶
　　隨輦集　古今體詩一百十四首¶
　第三十一卷¶
　　直廬集　古今體詩一百二十四首¶
　第三十二卷¶
　　考牧集　古今體詩一百四首¶
　第三十三卷¶
　　甘雨集　古今體詩四十三首¶
　第三十四卷¶
　　西阡集　古今體詩六十二首¶
<pb:KR4f0044_SBCK_000-20b>¶
　　迎鑾集　古今體詩四十六首¶
　第三十五卷¶
　　還朝集　古今體詩八十首¶
　第三十六卷¶
　　道院集　古今體詩七十三首¶
　第三十七卷¶
　　槐簃集上　古今體詩九十八首¶
　第三十八卷¶
　　槐簃集下　古今體詩九十七首¶
　第三十九卷¶
　　&KR0037;東集　古今體詩一百八首¶
<pb:KR4f0044_SBCK_000-21a>¶
　第四十卷¶
　　長告集　古今體詩一百七十二首¶
　第四十一卷¶
　　待放集　古今體詩一百五十九首¶
　第四十二卷¶
　　計日集　古今體詩七十九首¶
　第四十三卷¶
　　齒㑹集　古今體詩一百二十八首¶
　第四十四卷¶
　　歩陳集　古今體詩一百二首¶
　第四十五卷¶
<pb:KR4f0044_SBCK_000-21b>¶
　　吾過集　古今體詩六十四首¶
　第四十六卷¶
　　夏課集　古今體詩四十五首¶
　　望歲集　古今體詩五十首¶
　第四十七卷¶
　　粤游集上　古今體詩八十四首¶
　第四十八卷¶
　　粤游集下　古今體詩一百五首¶
　第四十九卷¶
　　餘波詞上　長短調一　百二十二首¶
　第五十卷¶
<pb:KR4f0044_SBCK_000-22a>¶
　　餘波詞下　長短調一百十一首¶
敬業堂集總目終¶
<pb:KR4f0044_SBCK_000-22b>¶
#+PROPERTY: JUAN 0
#+PROPERTY: FILE SB04n0273-000敬業堂詩集-集序.
<pb:KR4f0044_SBCK_000-23a>¶
敬業堂詩集序¶
　　夏重之重于人與人之重夏重者豈獨以詩哉其¶
　　在家庭也愉婉承歡善繼其尊人逸逺先生之志¶
　　與諸弟一堂師友砥行立名至于義方垂訓慈而¶
　　彌嚴長若㓜皆能自樹立倡隨之誼食貧相莊悼¶
　　亡一賦終其身不再娶其飭躬于内也如此其立¶
　　朝也著作承明出入¶
　禁闥者十年¶
天子嘉其勤愼卿尹服其恬雅年甫六十四遽移疾還¶
　　家其於進退之際又如此則夏重之足重于人與¶
　　人之重夏重者固自有在不獨以詩也明矣即論¶
<pb:KR4f0044_SBCK_000-23b>¶
　　其詩亦恢之以學問深之以涵養且歷覽宇内之¶
　　名山巨川以逹其氣&KR0073;其神而擴其耳目之聞見¶
　　即物寫懷皆其忠孝友愛至性至情之所藴蓄而¶
　　流露初非規規焉爭能于聲律字句間也平生所¶
　　作不下萬首今手自刪定起巳未迄戊戌凡四十¶
　　八卷取隨¶
駕山莊時¶
御書賜額名曰敬業堂集乞余一言弁首藏諸家余與¶
　　夏重生同里重以昏姻晚又出余門下自其少時¶
　　伏處海濱迄三十歳以後游學京師歷仕歸田&KR0070;¶
　　十年如一日世之知夏重者孰余若遂不辭而爲¶
<pb:KR4f0044_SBCK_000-24a>¶
　　之序佟陶菴先生夏重舉京兆時同年友也旣而¶
　　同&KR0514;¶
　內廷晨夕&KR0070;年塤箎唱和儕輩皆一時之&KR0223;而其伏¶
　　膺者惟夏重一人丙申冬出撫東粤夏重走訪之¶
　　臨别&KR0162;俸囑刻其詩以問世是夏重之見重于陶¶
　　菴與陶菴之重夏重者跡雖重其詩實不獨以詩¶
　　重也世之讀夏重詩者以衰朽或不足信請試質¶
　　之陶菴先生¶
　　康熈五十八年巳亥秋七月朔洛溪衰朽許汝霖¶
　　序¶
<pb:KR4f0044_SBCK_000-24b>¶
