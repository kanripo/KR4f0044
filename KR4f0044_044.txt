# -*- mode: mandoku-view -*-
#+TITLE: 敬業堂詩集
#+DATE: 2015-09-23 10:30:38
#+PROPERTY: JUAN 44


四十四¶
　　　　　　　　　　翰林院編修查慎行撰¶
　步陳集(起乙未正/月盡五月)¶
　　謝病歸來杜門七百日矣不得已而作閩游憶戊¶
　　寅春夏間偕朱丈竹垞南行今往還仍取此路東¶
　　坡詩云團團如磨牛步步踏陳跡用以名集聊當¶
　　解嘲
<pb:KR4f0044_WYG_044-1b>
　　　元日立春大雪¶
家居閱兩年連遇嵗朝雪東風不解凍就我作冷節鄰¶
比莫往來應門乃虛設野人喜無事復此庭宇潔薺麥¶
正青青蘭芽為誰茁<md:KR4f0044_SBCK_044-1b>¶　　　二日喜晴¶
昨日既喜雪朝來復快晴開軒納東曦檐滴㣲有聲天¶
豈去我逺始和得人情呼兒具紙筆枕上詩已成¶
　　　四日西園散步得三絶句
<pb:KR4f0044_WYG_044-2a>
算是今年第一回草根殘雪尚堆堆春風氣力強於杖¶
扶起衰翁踏凍來¶
三日為期已過期晴光先動碧琉璃苔枝照影魚兒躍¶
及取氷開鷺未知¶
疎籬外繞翠檀欒梅橘中栽五畆寛抵得實封三百户¶
頭銜自署老園官¶
　　　人日赴榆村兄真率㑹二首<md:KR4f0044_SBCK_044-2a>¶七十三翁齒最先人言兄乃地行仙白頭兄弟肩相竝
<pb:KR4f0044_WYG_044-2b>
不敢誇張説少年¶
容易開尊得故鄉况逢雪後好風光梅花消息廵檐近¶
絶勝題詩寄草堂¶
　　　上元前二日芝田弟招集深寜齋席上次韻¶
杖履從逰地難忘直至今(余少日詩文極蒙/伯父霍丘公賞識)風流前輩¶
盡結託晩年深照座紅燈入當杯白髪侵懐新兼感舊¶
愁和郢中吟¶
　　　西阡老梅一本不知何人所植花時偶與諸兄
<pb:KR4f0044_WYG_044-3a>
　　　弟婆娑其下芝田有詩再次韻¶
千林一樹特標竒氷雪初消雨未滋問著不知誰手種<md:KR4f0044_SBCK_044-2b>¶却來與我伴衰遲¶
　　　送湯納時表弟赴吉水任三首¶
兩派江流百折灣全家攜入畫圖間桃花夾岸春旗影¶
直到廬陵不斷山¶
牧羊圏豕盡彈冠一第終輸本分官不負種花心力在¶
吉州抹麗贑州蘭
<pb:KR4f0044_WYG_044-3b>
文江舊是人文藪歴宋經元迄有明此段挽回湏老手¶
莫言邑宰事權輕¶
　　　次韻荅又㣲姪¶
平生持論笑孤髙老去羞稱供奉曹幸有田園收影跡¶
敢從壇坫薄風騷披吟滿巻輸君富置酒當筵㸔客豪<md:KR4f0044_SBCK_044-3a>¶莫道懸車年未及吾薪入㸑已勞勞(來詩有未老投閒/聲價髙之句故云)¶
　　　庭前紅梅花時恰值春寒¶
側側餘寒薄薄粧疎花嫩蕊太郎當能禁臘底三畨雪
<pb:KR4f0044_WYG_044-4a>
翻怕春來十日霜¶
　　　次韻荅東亭弟滇南見懐二首¶
自笑原非炙輠髠一歸聊爾慰慙魂退飛事異㝠鴻弋¶
俯啄心空澤雉樊伏臘鄉風隨戚黨耕桑活計委兒孫¶
只愁兄弟天南北却聽清吟似峽猿¶
字如墨蟻筆頭髠天末書寛乆病魂喜爾力能禁瘴癘¶
知余情頗戀丘樊一門最盛推同祖萬里相望各有孫¶
若論桑榆收未晩莫因擇木感騰猿(用晋書李/充傳中事)<md:KR4f0044_SBCK_044-3b>¶
<pb:KR4f0044_WYG_044-4b>
　　　江行六言雜詩十八首¶
魯公傳乞米帖元亮有饑驅詩不妨舉家食粥笑問此¶
去何之¶
人家泥浦漁浦驛路樟亭赤亭黄犢鳴邉草緑畫眉啼¶
處峰青¶
船頭載餘杭酒枕上㸔富春圖老伴不離鵞鴨浮踪又¶
落江湖¶
江流東射如箭帆勢西張若弓此去特邀天倖平生逆
<pb:KR4f0044_WYG_044-5a>
水逆風¶
一兩竿颺酒斾四三㸃散漁燈朝來露蓑長濕月下風¶
檣不停<md:KR4f0044_SBCK_044-4a>¶水色緑頭雄鴨舟形縮項鯿魚千㸃桃花拍岸春潮不¶
過桐廬¶
挂劍謝臯羽墓插竿嚴子陵壇身後哭餘兩友(此句/屬謝)生¶
前笑擲一官(此句/屬嚴)¶
乍合乍開烟靄一重一掩霏㣲紫鱗出網能躍翠鳥踏
<pb:KR4f0044_WYG_044-5b>
波亂飛¶
柳暗春旗古戍梅殘横笛孤城留取三分花事老夫待¶
要山行¶
村鷄喚曙非一野鶩眠沙必雙時有飛星過水忽㸔苦¶
霧吞江¶
蘭溪九廻腸曲瀔水一指掌平鵞卵石多瀬淺魚鱗雲<md:KR4f0044_SBCK_044-4b>¶起天晴¶
三百餘年婺學建文以後失傳重過四先生里白頭撫
<pb:KR4f0044_WYG_044-6a>
巻愴然(余近抄宋元明初文/集得金華前輩數家)¶
門前二月楊柳屋後千年豫章村步稀栽杏樹鄰船時¶
遞蘭香¶
碓林多沉新漲牛馬不辨兩涯遥見一灘白鷺近前知¶
是浪花¶
春分過後㣲雪上已前頭嫩寒灘響吾愁減睡日長兒¶
勸加餐(時稚子/隨行)¶
太末城南最好橘林宻帯甘林嵗嵗經秋充賦直從禹
<pb:KR4f0044_WYG_044-6b>
貢到今<md:KR4f0044_SBCK_044-5a>¶長亭七十有四川路縈紆倍艱安稳烟波六宿卸帆已¶
到常山¶
一笈曾陪朱老浙西吟過江西誰憐磨牛陳跡自笑飛¶
鴻雪泥¶
　　　發常山早雨午晴二首¶
七日江程上水難肩輿差比布帆安朝來更覺山行好¶
小雨纔過路便乾
<pb:KR4f0044_WYG_044-7a>
麥畦菜壠黄兼緑李徑桃蹊白間紅著色春光誰畫得¶
常山西畔玉山東¶
　　　西江櫂歌詞四首¶
西下鄱陽總順流波聲汨汨櫓聲柔玉山城外唱歌去<md:KR4f0044_SBCK_044-5b>¶三十三灘是信州¶
千尺長橋亘水隈商船到此盡眠桅索錢幸自無闗吏¶
滿載樟烟建紙來¶
黄牛引犢眠茅屋烏鬼隨人上竹牌共說此鄉魚米賤
<pb:KR4f0044_WYG_044-7b>
就中最賤莫如柴¶
兩頭舠子月纎纎愁雨愁風日日兼過客飽餐江右飯¶
居人貴買浙西鹽(江西十三郡惟/廣信食浙鹽)¶
　　　樟樹鷺巢歌為施渟如明府作¶
鉛山縣署南城坳緑隂冬夏常相交豫章之材凡五樹¶
上有鷺鷥來結巢東風二月髙禖祀燕子來時嵗相遇¶
哺雛引子直經秋此是風標遺種處前者代嬗如髙曾<md:KR4f0044_SBCK_044-6a>¶後者相繼如雲仍雪衣飄然閱五世螽斯蟄蟄還繩繩
<pb:KR4f0044_WYG_044-8a>
我讀東京循吏傳鴞變好音虎革而雀雛不探童子仁¶
疇昔傳聞今眼見施侯到官踰兩年政成三異羣稱賢¶
仁民及物物斯樂飛鳥依人人自憐此地昨曾經冦賊¶
安集哀鴻繄誰力老夫重過十八年烟火居然萬家邑¶
佳辰召客開華筵葉鳬緱鶴同翩翾酒酣為爾賦長句¶
侯乎侯乎豈非仙¶
　　　渟如招遊蓮華洞四首¶
夾路泉聲響珮環去城三里即名山清遊我正坐無事
<pb:KR4f0044_WYG_044-8b>
難得君侯如我閒¶
一綫天光落眼前洞門深入忽中穿欲知覺路隨方樂<md:KR4f0044_SBCK_044-6b>¶憑仗西來一指禪(洞壁有石/如佛指)¶
興欲登髙力已疲隨身可少杖扶持自憐濟勝全無具¶
蹞步寜忘一蹶時(時余渡澗/失足故云)¶
兩家弟子生同異朱陸紛如聚訟來指㸃鵝湖榛莽路¶
講堂片席待重開(鵝湖山在縣北二十里君/方議重修書院故及之)¶
　　　雨中度分水闗
<pb:KR4f0044_WYG_044-9a>
獨立千年石回㸔百丈溪浮雲自南北健水各東西俗¶
吏憎書笈勞人信杖藜經過成熟路不怕鷓鴣啼¶
　　　重遊武夷冲佑宫¶
十八年前夢披圖勝跡留萬峰雲忽散九曲水仍流物¶
外戀清境生涯回白頭短笻何負汝重作幔亭逰<md:KR4f0044_SBCK_044-7a>¶　　　陳道士房見甌寜蔡鉉升明府留題作詩寄之¶
洞天三十六此洞自秦開羽士今寥落琳宫㡬刼灰追¶
游成昨夢得句憶仙才百里溪山近雙鳬早晩來
<pb:KR4f0044_WYG_044-9b>
　　　建溪櫂歌詞十二章(并序/)¶
　　朱子作武夷九曲櫂歌亦偶然寄興云爾其實九¶
　　曲水淺曾不容舟余廣其意作建溪櫂歌詞可使¶
　　艑郎唱艣而行俚語所不擇也¶
清流(船/名)尾大腹仍皤杉板船輕一擲梭順水無風行更¶
穏漿聲如雁櫓如鵝¶
石根一道水瀠洄真有腸如九曲廻問渡亭前齊閣櫂¶
竹簰撑入武溪來<md:KR4f0044_SBCK_044-7b>¶
<pb:KR4f0044_WYG_044-10a>
不團小鳯不團龍細色如今免上供見說田家愁水旱¶
好充茶户莫為農¶
西江估客建陽來不載蘭花與藥材㸃綴溪山真不俗¶
麻沙村裏販書囘¶
年年三月杜鵑啼紅白花開似錦溪只作漫山桃李㸔¶
不知中有海棠梨¶
松栢難逃野火灾忽教山色變成灰樵人比似猿猴㨗¶
絶壁無梯負擔囘
<pb:KR4f0044_WYG_044-10b>
不爭白狗黄牛峽不數西江廿四灘天下無如建溪惡¶
水中刀劍是峯巒¶
北客南來飯好加川程三百少魚蝦建安腐乳甌寜酒<md:KR4f0044_SBCK_044-8a>¶更有南鄉澤㵼花¶
連山苦竹賤如毛十節量成二丈髙小泊南鴉南口子¶
船船多換㡬張篙¶
青天白日走雷霆黯澹危灘最有名掣電光中行十里¶
船頭一轉即延平
<pb:KR4f0044_WYG_044-11a>
自從舟發崇安縣直到洪塘與海通若使一灘髙一丈¶
幔亭合在半天中¶
生小離家慣水行濤波雖惡片篷輕不須阿囝呼郎罷¶
但是同舟便有情¶
　　　訪同年滿鳬山開府於三山官舍撫今懐昔賦¶
　　　贈二章<md:KR4f0044_SBCK_044-8b>¶宗臣乆掌絲綸簿開府兼優政事科地是巖疆曾伏莽¶
公來鯨海不揚波刑清獄簡神何暇望重官髙氣轉和
<pb:KR4f0044_WYG_044-11b>
坐使八閩風一變挽囘誰識苦心多¶
曽陪京兆鹿鳴筵共賦長楊羽獵篇聨轡三回經出塞¶
下車一揖重同年當時霄漢依光近此日雲泥入望懸¶
不是先生能念舊肯扶衰病到堦前¶
　　　與劉海觀前輩話舊有感¶
三館當時數二劉後來誰不仰風流芝蘭臭味終相近¶
縞紵交情幸見收自别道山虛接武每從宦海閱沉舟¶
對君忍話京華事宿草鴒原痛未休(傷令兄若/千先生也)
<pb:KR4f0044_WYG_044-12a>
　　　尋道山亭故趾<md:KR4f0044_SBCK_044-9a>¶芒鞋布襪記曾經誰識蓬池舊謫星雙眼參差收七墖¶
百年興廢閱孤亭雲烟繞閣山形秀浦溆通潮海氣腥¶
好在南豐碑一統苔紋因雨洗猶青¶
　　　九仙山平逺臺¶
跨鯉人遥片碣留居僧指㸃説丹丘平生不信神仙術¶
垂老宜為寂寞逰千里帆檣來域外九霄風雨過城頭¶
劇憐野色亭西路好景多歸
<pb:KR4f0044_WYG_044-12b>
萬歳樓¶
　　　鳬山先生邀逰城東湯泉¶
萬壑千峯赴海疆却從海眼發温湯名同繡嶺寜愁汚¶
派别曹溪自有香身外塵埃供洗滌人間炎熱變清涼¶
依然沂水風雩意童冠中間着老狂(時幕友沈林二生/三公子俱在座兒)<md:KR4f0044_SBCK_044-9b>¶(念亦/侍行)¶
　　　老友林同人贈椶竹杖¶
海山産異竹厥萌不常有移君軒墀前適用非適口一
<pb:KR4f0044_WYG_044-13a>
年長一寸寸寸累已乆碧玉内堅剛椶皮外粗醜尋丈¶
經百年居然竹中叟金鴉劚作杖鉅細纔可手下有根¶
生鬚上有葉垂箒故人憐我老分贈意良厚衰遲形影¶
孤配爾如得偶嘉恵胡敢忘命之曰執友¶
　　　留别前輩鄭老先生¶
此逰真到鄭公鄉許我重登佚老堂南極一星留碩果¶
兩朝羣望屬靈光登山不用頻攜杖好客猶能逺置莊¶
小吏相輕君勿怪浮雲閱盡是炎凉(先生時為邑/令所窘故云)<md:KR4f0044_SBCK_044-10a>¶
<pb:KR4f0044_WYG_044-13b>
　　　留别林同人¶
結交逢老輩再見倍相親開口問前事聞聲知故人(林/年)¶
(將八十目/已䘮明)衣冠非宿昔眠食尚精神洪浦通潮海毋辭¶
恵訊頻(唐書地理志侯官西南有洪塘浦自石岊江東/經甓瀆至柳橋以通舟楫即今之洪山橋也)¶
　　　住福州半月不及噉荔支而歸聞西禪寺老僧¶
　　　癡賣尚無恙臨行口占寄之¶
果熟西禪寺朱(竹/垞)吳(青/壇)記並嘗分甘紅計顆漬蜜白盈¶
筐一飽事難料獨逰神易傷居僧應笑我空到荔支鄉
<pb:KR4f0044_WYG_044-14a>
　　　建寜遇同年張蒿陸張由詞館改知松溪縣今¶
　　　將移疾乞休詩以慰之¶
出宰松溪縣行踰報政期神清知善病藥賤苦無醫難<md:KR4f0044_SBCK_044-10b>¶得音書便翻成邂逅竒引年猶未及莫負
聖明時¶
　　　武夷精舍¶
早時蒙養地晩節宦㳺途風雨一精舍溪山雙畫圗居¶
常鄰道院交不廢緇徒識者觀其逹何曽累大儒
<pb:KR4f0044_WYG_044-14b>
　　　武夷采茶詞四首¶
荔支花落别南鄉龍眼花開過建陽行近爛滄東渡口¶
滿山晴日焙茶香¶
時節初過榖雨天家家小竈起新烟山中一月閒人少¶
不種沙田種石田¶
絶品從來不在多隂崖畢竟勝陽陂黄冠問我重來意¶
拄杖尋僧到竹窠(山茶産竹窠者為上/僧家所製逺勝道家)<md:KR4f0044_SBCK_044-11a>¶手摘都籃漫自誇曾蒙八餅賜
<pb:KR4f0044_WYG_044-15a>
天家酒狂去後詩名¶在(用許㟙題/詩岩事)留與山人唱采茶¶
　　　崇安梅容山明府貽武夷山志¶
芒鞋三度入名山衰白重遊分已慳今日圖經落吾手¶
巾箱攜得武夷還¶
　　　朝發小漿村暮抵紫溪途中口號四首¶
引得層層樹杪泉髙田瀉水及低田占城旱稻移秧蚤¶
四月村翁掠社錢¶
籃輿承葢午風凉戲折山花插兩旁行處兒童齊拍手
<pb:KR4f0044_WYG_044-15b>
白頭老子擁紅粧¶
丹崖碧樹迥干霄行盡巖闗百里遥日暮紫溪橋畔望<md:KR4f0044_SBCK_044-11b>¶鷺鷥如雪㸃青苗¶
編茅樊竹作村莊樟樹花傳處處香漫說兩邦封壤接¶
狹鄉終不及寛鄉(寛鄉狹鄉出/唐書食貨志)¶
　　　鉛山道中¶
龜趺埋沒泥沙底翁仲欹斜草棘間漸覺先朝餘澤逺¶
耕牛犁到費家山
<pb:KR4f0044_WYG_044-16a>
　　　重至南昌感舊¶
官步門前柳拂頭早年曾作豫章逰兩朝文物多經眼¶
千里江山復入舟宿草泪深懸榻地孤蹤分絶寄書郵¶
篋中一巻西征集更與何人共唱酬¶
　　　登滕王閣<md:KR4f0044_SBCK_044-12a>¶髙凌碧落俯層瀾老眼重開一大觀笑閱星霜如隔世¶
(癸亥甲子間曽逰此/閣今三十餘年矣)閒思今古㡬憑欄帆移雲影千山¶
動湖納江流萬頃寛(時江水暴漲丈/餘沙洲皆没)校是詩翁無筆力
<pb:KR4f0044_WYG_044-16b>
不留名姓避王韓¶
　　　飲胡都閫徳菴署中荷亭上二首¶
三十餘年話舊逰也曽投筆覔封侯邯鄲枕上夢初覺¶
一笑㸔成兩白頭(庚申辛酉余客黔陽幕/府胡時以武科從軍)¶
柳外風來灑面凉雨餘三畆好池光借君酒盞勸君醉¶
莫負滿亭荷葉香(主人善飲/故戲云)¶
　　　端陽前二日逰北蘭寺四首時李暘谷挈榼小¶
　　　飲列岫亭葉素我尊聞姪念兒俱在座<md:KR4f0044_SBCK_044-12b>¶
<pb:KR4f0044_WYG_044-17a>
北蘭寺在沙城北旁置孤亭縹緲間碧樹隂交三面暗¶
獨留一面對西山¶
彩旗畫鼓沸中流想像蛟龍晝出逰今日無人觀競渡¶
去年此地有沉舟(時當事嚴/禁競渡)¶
若將世法苦相繩何地能容世外僧來往風流今已矣¶
居人猶説宋中丞(傷老僧/淡雪也)¶
元氣茫茫散不收尊前聊記五人逰衰年未必能重到¶
更為斜陽作少留
<pb:KR4f0044_WYG_044-17b>
　　　李壻暘谷追送於滕王閣下臨發歸舟二章留¶
　　　别¶
去便經年隔來為半月留那無兒女戀偏動别離愁落<md:KR4f0044_SBCK_044-13a>¶日當髙閣清江帯小舟臨行一杯酒衰暮重囘頭¶
清徳尚書後尤宜愛此身一村無兩姓(宗伯公世居吉/水之谷村聚族)¶
(至二/千人)八座有重親(壻雙親俱早世而祖/母劉太夫人尚在養)子出須斟酌吾¶
歸合隠淪相思還命駕後㑹豈無因¶
　　　晩渡鄱陽湖夜泊瑞洪
<pb:KR4f0044_WYG_044-18a>
黄梅連日雨濁浪入湖平沙柳&KR0699;邉沒霞天鳥外晴岸¶
容移晩景風日𦂳歸程忽報帆飛渡前村戍火明¶
　　　行經貴溪縣赴同年王辰幟之招即席分韻¶
花草瓊林語於今十二年君方行綰綬我已賦歸田邑¶
有延賔館門停載酒船慙非徐孺子此榻為誰懸¶
　　　廣信舟中望靈山<md:KR4f0044_SBCK_044-13b>¶頑石四百里(自安仁至鉛山河口臨江/石山狀如覆盎草木不生)兹焉秀獨鍾翠¶屏
三十六不數九芙蓉
<pb:KR4f0044_WYG_044-18b>
　　　五月二十六日到家驚聞兒建京師訃信傷慘¶
　　　而作七首¶
去嵗夏四月兒來告行期我時卧在床汝去故遲遲我¶
欲速汝出慰汝以好辭為言吾雖衰嵗月尚可支銓除¶
汝已及行且把一麾勿論地逺近三年望旋歸詎料凶¶
問來哀哉甫及朞(兒亡於四/月九日)此語恍如昨此情痛難追¶
一家仕同朝出處分相謀父既罷官去子當偕歸休奈¶
何復遣行夙疾况未瘳致汝道路死非汝命不猶為父
<pb:KR4f0044_WYG_044-19a>
實不仁自傷還自尤嗟嗟悔已晩餘憾徹九幽<md:KR4f0044_SBCK_044-14a>¶延陵䘮長子其殮服以時反服有苴麻童僕或未知倚¶
頼者季父視汝猶視兒稍用慰老懐附身審所宜一棺¶
隔江河魂氣無不之庶㡬先入夢報我歸來期¶
祖宗二百年庭誥閑有家自汝為吾子勞少愛頗多粹¶
質本性生不煩追琢加豈惟弛扑教抑且忘叱呵自從¶
處庭幃迨試政事科所至靡失徳後生可觀摩天若假¶
以年成就當如何嗚呼今已矣家運薄則那
<pb:KR4f0044_WYG_044-19b>
兒初宰束鹿律已慎以清
天子實嘉乃
綸褒為我¶榮(癸未七月余隨云駕避暑口外一日官上/遣内侍傳  諭  汝兒子在東鹿居  清)
(慎朕已知道時同直/¶諸君皆為余稱慶)安溪賢相公謂汝性朴誠不讓古
循吏行當¶大家聲(今相國安溪李公時廵撫北直兒備/員屬下極荷知愛嘗入南書房語余)
(云郎君天性朴誠居<md:KR4f0044_SBCK_044-14b>¶官亷㓗大/有循吏之風所到未可量也)生邀
君相知既沒保令名恩深¶一未報改秩俄殞生(兒由刑/曹郎陞)
(授鳯翔知府歿/命下一月而)頭銜亦何¶用聊可書銘旌
<pb:KR4f0044_WYG_044-20a>
兒生乃冢孫及見祖考妣祖沒五十三兒齒十一矣兒¶
亡四十八少祖五年耳家世孰髙年吾今踰六紀人間¶
愧為父地下愧為子孰與逰九京頽齡諒無㡬¶
向涉釋氏書死生委逹觀乃復為兒輩白頭作悲酸有¶
情則有生生理斷故難親知苦相勸至痛非旁寛有時¶
強自排觸緒仍萬端神傷不在外老泪無多彈¶
　
　
<pb:KR4f0044_WYG_044-20b>
　
　
　
　
　
　
　
　敬業堂詩集巻四十四<md:KR4f0044_SBCK_044-15a>¶<md:KR4f0044_SBCK_045-1a>¶
<pb:KR4f0044_WYG_045-1a>
欽定四庫全書
　敬業堂詩集巻四十五¶
　　　　　　　　　　翰林院編修查慎行撰
