# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:16.417663
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 32
#+PROPERTY: FILE SB04n0273-032敬業堂詩集-卷第三十二.
<pb:KR4f0044_SBCK_032-1a>¶
敬業堂詩集卷三十二¶
　　　　　　　　　海寧　查愼行　悔餘¶
　考牧集(起乙酉五月杪/盡丙戍四月)¶
　　余自癸未扈　蹕淸暑甲申以纂輯韵府留京師¶
　　乙酉五月復奉　㫖隨駕是秋撤圍後　萬乗廵¶
　　邉别由雍安嶺渡庫勒齊河自此抵張家口乃元¶
　　時上都孔道今屬　上駟院慶豐司數百里間岡¶
　　勢坦迤駝馬牛羊約三百餘万　上按程閱視指¶
　　諭臣等云昔　太宗皇帝謂此地宜畜牧今果蕃¶
　　息若此遂頒　賜侍従大小臣工人各馬一匹羊¶
　　二頭臣亦與焉又四百里始入居庸關臣惟小雅¶
<pb:KR4f0044_SBCK_032-1b>¶
　　之美周宣曰誰謂爾無羊三百維群誰謂爾無牛¶
　　九十其犉我　國家考牧之盛不啻千伯倍之詩¶
　　書史冊所載得未曾有特取此義以紀盛事云¶
　　　扈従山莊避暑出都口占¶
又是山莊扈蹕時　賜衣重著馬重&KR0016;邉人望幸經初¶
㐲閠歲　君王避暑遲¶
　　　雨後過懷柔城外¶
火雲突兀壓城頭地近黃花古戌樓好是綠陂新過雨¶
路平如掌接檀州¶
　　　重岀古北口¶
烟火千家散舊屯饋漿野老候關門自言世得耕耘力¶
<pb:KR4f0044_SBCK_032-2a>¶
黃犢年來又有孫¶
　　　曉過靑石梁新開路¶
髙入雲端俯作梁中間鑿石得康莊松聲落澗風泉合¶
藥氣浮山露草香馬爲重經成熟路人貪早度取微涼¶
詞臣例飽　天㕑饍已有中官候道㫄¶
　　　鞍子嶺直廬庭西新設松棚¶
十丈移岩壑三間蔭𫟍牆有時松子落隨意乳毛香不¶
礙流晨露尤宜障夕陽天教人夏徤何減北窗涼¶
　　　發黄甲營喜晴¶
靑浮翠積氣氤氲曉色俄従霽色分馬首已迎初上日¶
雕翎猶帶未歸雲峰皆似染供屛幛樹不論年絶斧斤¶
<pb:KR4f0044_SBCK_032-2b>¶
曾記上番隨　蹕候灤河新漲隔山聞(癸未六月過/此連值大雨)¶
　　　咏金絲桃應　皇太子令¶
装束渾疑出道家川原何用覓紅霞偶分髙士籬邉色¶
仍是仙人洞裏花金粉露凉朝蝶夢檀心香颭午蜂衙¶
㝷來莫怪漁舟誤比似桃源路更賖¶
　　　駐蹕樺榆溝特給官房止宿感　恩恭紀¶
千帳連雲並出關受㕓何幸預淸班炎埃氣隔無三㐲¶
覆載　恩深抵万間新瓦鱗鱗宜聽雨短墻靣靣好看¶
山風餐露宿原臣分每被殊榮輙汗顔¶
　　　發樺榆溝従新開石梁至哈喇火屯¶
鑿開峭壁轉龍腰髙棧中縈綫一條石吻仰歕泉作霧¶
<pb:KR4f0044_SBCK_032-3a>¶
雲根倒㧞樹干霄向來紆徑千&KR0741;轉此去前村十里遥¶
眞覺太平民樂業山南山北盡漁樵¶
　　　塞外草花暑月特盛同年蔣酉君用横幅寫七¶
　　　十餘種呈院長揆公以絶句屬和四首¶
頻年隨　輦到邉庭自補山經及水經更借玉堂揮翰¶
手兼收花草入丹靑¶
折枝一𣲖取阿那木本無多草本多六月塞山猶似錦¶
不知春色更如何¶
莫嗔嵇鄭難爲狀莫咲徐黄欠寫生到此始知天地大¶
野芳無數緫無名¶
風翻雨洗枝枝别儷白駢紅色色新誰似先生工體物¶
<pb:KR4f0044_SBCK_032-3b>¶
好詩能發畫精神¶
　　　恩賜　御書扇恭紀¶
聖藻光騰寳箑中五明開處&KR0243;&KR0293;&KR0293;招㩦滿𫟍松杉氣¶
披拂微涼殿閣風鵲羽午揺炎熾散麝煤香迸汗珠融¶
捧歸當暑先珍襲篋笥緘　恩託始終(古今注舜廣開/視聽求賢人以)¶
(自輔作五明扇漢公卿皆用之拾遺記周時/外國獻丹鵲拾其脫羽以爲扇名爲鵲扇)¶
　　　烏城立秋和同年佟淵若韵¶
万壑含朝雨千岩歛夏雲炎涼雖逈判晝夜漸平分爽¶
自披&KR0109;得聲先隔樹聞候蟲吟較晩髙唱獨輸君¶
　　　立秋後一日　召遊行宫後𫟍　賜宴恭紀十¶
　　　二首¶
<pb:KR4f0044_SBCK_032-4a>¶
銀河西繞翠微岡紫界東連宛轉墻一片樓臺先入望¶
蓬瀛遥在水中央¶
天然圗畫引躋攀盡岀　宸衷指㸃間岩壑不須多架¶
搆下因流水上因山¶
神川過雨氣&KR0538;&KR0293;沙土無痕井脈通欲識泉源深幾許¶
轆轤聲轉白雲中¶
坡陀幾曲接礬頭漸入仙源徑漸幽忽漫孤雲生兩角¶
小欄低檻盡如樓¶
煌煌　禁扁麗中天楹帖分題兩兩懸万丈光芒爭耀¶
眼不知㫄有好山川¶
松鶴陰従積翠生泉蘿烟月一時淸(以上皆/御扁名)每經　御¶
<pb:KR4f0044_SBCK_032-4b>¶
墨留題處記得旃檀别殿名¶
帶峰𠊓石布芳筵夾岸鏗鏘奏管絃山水淸音消不得¶
况従　天上聽鈞天¶
一道淸流合兩河釃渠中有半開荷分明太液池邉種¶
重沐　天家万里波¶
插架排籖滿禁林　御床左右列森森行宫仍是圖書¶
府淸暑時時惜寸陰¶
水精簾幙綠莎茵行過星橋别有津除却澆花無汎掃¶
就中何處著纎塵¶
叠砌平階茁露芽近看如錦逺如霞塞垣小草生何幸¶
開作長春𫟍裏花¶
<pb:KR4f0044_SBCK_032-5a>¶
華貂環座盡公侯　特許詞臣與宴遊滿引金樽歌旣¶
醉謝　恩齊上木蘭舟¶
　　　敬題　御書東坡詩扇爲法鴻臚作¶
七輪松扇早涼天舊句新題　御墨鮮不獨侍臣沾渥¶
澤榮光兼被作詩仙¶
　　　賦得雲抱兩三峰應　皇太子令¶
万峰齊露頂雲氣欲何之偶遇参差石還縈縹緲姿三¶
山遥望處二華未開時髣髴應難畫形容况入詩¶
　　　佛手柑(奉/㫖題/晝扇上)¶
名並黄柑種不同巧従佛號示玲瓏菩提證果𩀱林下¶
優缽拈花一指中色映金繩長帶露香開寳掌自生風¶
<pb:KR4f0044_SBCK_032-5b>¶
聞思大士應微咲披拂先教鼻觀通¶
　　　恩賜　御書敬業堂扁額㳟紀十六韵¶
淸暑時多暇行宫日正長　君王親翰墨侍従沭　恩¶
光是璧皆盈尺如椽緫倍常因心成變化運肘示端方¶
山海峯濤壯龍鸞爪翅張堯文開盛世羲畫掩前王¶
帝賚優無比臣衷懼莫當身雖依廣夏家本住窮郷憶¶
在兒童日親隨子弟行長貧惟立壁短晷或然糠風雨¶
留先築柴荆指舊莊業傳慙肻構敬止念維桑幸𫉬支¶
門户終難荷棟梁&KR0070;椽天一角　萬歲字中央隣&KR0369;來¶
扶杖姻親賀滿堂承家期世守祝　國永無疆¶
　　　七月二十四日五更發波羅火屯始有寒色¶
<pb:KR4f0044_SBCK_032-6a>¶
臥聽雞鳴已過三起來攬帶上征驂五更寒色風初北¶
七月邉聲雁已南汨汨乳泉縈暗谷&KR0293;&KR0293;霧雨染濃嵐¶
前行漸與圍塲近飛&KR0016;如雲隔宿探¶
　　　烏喇帶秋分日作前夕大雷雨昨日微雪故詩¶
　　　中紀之¶
朔野秋光少俄驚草木衰大都殘暑退便是蚤寒來天¶
霽今朝雪山收昨夜雷匆匆裘換葛節序暗相催¶
　　　度逹陰嶺看紅葉¶
蛇躡猿攀路僅通溪聲忽轉一山紅行來不道秋&KR0138;半¶
已在寒林薄雪中¶
　　　中秋夜薩勒巴里對月¶
<pb:KR4f0044_SBCK_032-6b>¶
# SB1_1730-125.png
# page missing
<pb:KR4f0044_SBCK_032-6b>¶
　　　連日扈従由雍安嶺烏蘭哈尔哈至上都必拉¶
　　　觀圍恭紀八首¶
連天積素耀威弧鵲血牛螉力盡輸(梁簡文詩控弦因/鵲血挽强用牛螉)¶
看取群情齊踴躍　一人𫉬&KR1471;万人呼¶
初分左右儼星奔旋列方圎陣法存千仭岡頭黃纛下¶
藍旗兩扇合旌門¶
西僧迎　輦列香旛擊盋吹螺動法門畨界従來知佛¶
大而今更識　帝王尊(多論那拉之西有喇麻寺西僧/一百五人蒙古每一部落供飬)¶
(一僧俱來迎謁/賜銀縀有差)¶
嵯峨髙勢拂雲開　天語親聆&KR0204;示來踏遍峰峰沙似¶
雪始知身到白龍堆(二十五日隨/駕至上都海拉斯/&KR0279;/上諭云此地山形首皆西南)¶
<pb:KR4f0044_SBCK_032-7a>¶
(向尾皆東北向/即古白龍堆也)¶
朴渥如飛掠草中　御前突過疾於風万鈞神藝無輕¶
發命中仍開射虎&KR0211;¶
獸自成羣鳥自稀網開四靣緫天機白雲一片平如席¶
趂取䳺鶉帖地飛¶
尾同麞麂首成羵千百黄羊合一羣攔入圍中何所擬¶
滿灘鵝鴨閙如雲¶
豹尾雞翹滿後塵近前傳　㫖召儒臣分頒五色離披¶
羽榮&KR0013;雕鞍是八人(二十六日扵固勒班庫特力隨圍/特/賜翰林官山雉人各一尾)¶
　　　雪中戴靑氊大㡌　上顧見大咲口占紀之¶
大于煖耳覆𩀱肩氷雪&KR0016;驢二十年今日重蒙　天一¶
<pb:KR4f0044_SBCK_032-7b>¶
咲白頭還戀舊靑氊¶
　　　隨　駕閱視羣牧恭紀八首¶
右接雲中左界𨖚放來群牧十分膘自従　聖祖開基¶
逺水草新來分外饒¶
齊色分花望不窮一群㧞萃一群空天生𩦸騄初無種¶
只在　君王顧盻中¶
大漠塵消罷戌屯曾收汗血入𨵿門於今靑海無傳箭¶
字息均蒙豢飬恩¶
&KR0079;鞍髙出草頭低千百封牛&KR0260;色齊(漢書注馲駝背上/&KR0079;鞍隆髙若封土)¶
(俗呼/封牛)知有泉源在山外但従沙上覓駝蹄¶
烏㹀黃犉種各殊駢蹏迭角雜收駒太平畜産閒無用¶
<pb:KR4f0044_SBCK_032-8a>¶
好入豐年考牧圖¶
四時邉草閱榮枯㘻谷塡谿作雪鋪一色万群三百万¶
不曾輕費大官芻(詩䟽羊以三百爲羣合三十万計之/則千羣也今合三百万計之則万群)¶
(矣)¶
邉戸羣歌樂歲穣素封何必業耕桑家家　賜種滋蕃¶
息銀餅渾如秬&KR1279;香(唐摭言宣宗賜韋燠孫宏銀餅㗖/皆乳酪膏之所爲即今乳酥餅也)¶
蒺藜𫟍小傳唐監苜蓿園荒咲漢家自是累朝無馬政¶
天留沃壌在龍沙¶
　　　恩賜上駟院馬一匹恭紀七言排律十六韵¶
万里平沙屬慶豐更申冏命牧騊駥如荼如火千峯上¶
爲錦爲雲一望中有駜幸隨觀坰野上㐮敢兾　賜行¶
<pb:KR4f0044_SBCK_032-8b>¶
宮房星燭地光先見電影流天澤下通玉勒金覊新改¶
控琱鞍黄帕舊曾蒙丹靑妙合將軍畫聲價髙踰都䕶¶
騘緩轡追陪𩀱仗近着鞭先後八人同(南書房侍直八/人同日拜/賜)¶
細看六印猶鈐髆(唐六典在牧之馬有飛字印龍形印/三花印風字印賜字印岀字印其形)¶
(容端正擬送尚乗者/以飛字印其髀髆)乍拂三花待翦&KR1058;不分牽來遊果¶
下且教行處避芳叢疾徐本具馴良性安穩寧資調習¶
功筋力將衰蒙　聖鑒嘶鳴欲效託微衷院中例借知¶
應免衆裏齊驅學漸工&KR0604;蹀身輕辭社燕飛揚隊逐入¶
𨵿鴻食貧慙媿薪芻儉種貴夸張皁櫪空照夜俄看歸¶
路白經春旋試軟塵紅翔麟𫟍與飛龍廐蕃錫　恩深¶
念匪躬¶
<pb:KR4f0044_SBCK_032-9a>¶
　　　上御帳殿南門　命侍衛試調生馬　召臣等¶
　　　同觀恭紀¶
歩濶蹄髙齒尚童(尚書大傳/童馬不馳)忽驚一顧岀　重瞳賞加¶
牝牡驪黄外　恩在駈馳駕馭中杏葉裁韉初被錦桃¶
花作汗欲噴紅龍㳙騏校皆天廐冀野従看万馬空¶
　　　雪後　賜酥酒恭紀¶
馬足瓊瑶十里衝到來稠叠　賜黃封土酥㸃雪脂凝¶
白官醸消氷乳滳濃寒歛衾禂禁永夜温同狐貂禦嚴¶
冬銀罌翠杓均天澤醉飽春回草木容¶
　　　行經獨石口外¶
獨石西南路最紆時平𨵿隘失﨑嶇灤河源在千山外¶
<pb:KR4f0044_SBCK_032-9b>¶
流過元朝避暑都¶
　　　下西巴里臺¶
直下初従万仭顚忽於井底見炊烟松風夜轉潺湲水¶
知是山腰一眼泉¶
　　　即事¶
童子提壺斟馬酒老翁曲項奏胡琴近前爭愽　君王¶
咲眞見諸番愛戴心¶
　　　張家口¶
北風獵獵上旌旃古堠連山峭偪天鎭將時平多扈蹕¶
六龍五載一廵邉¶
　　　宣府早發¶
<pb:KR4f0044_SBCK_032-10a>¶
星羅城堡屹相望地是雄邉舊教塲漸近𨵿南秋尚暖¶
雁飛先過鷂兒梁¶
　　　重陽下堡道中¶
垂楊全綠菊微黃九月𨵿城未䧏霜踏盡烏桓千嶂雪¶
却來平地作重陽¶
　　　入居庸𨵿¶
截斷雲頭作翠屏官溝南瀉水泠泠黃花催熟旗亭酒¶
咲脱重裘度冷陘(居庸關名冷陘太/行入陘之一也)¶
　　　彈琴峽¶
沙紋練練溜㳙㳙似有鳴琴岀響泉松磴曉含三尺雪¶
石牀秋語七條烟聲希不信人間有悟徹原非&KR0204;上傳¶
<pb:KR4f0044_SBCK_032-10b>¶
莫聽鼓鼙思將帥淸音今屬好山川¶
　　　恩賜羔皮袍料恭紀¶
授衣時節恰歸期裘敝重叨　聖主慈飽食始知肥羜¶
美(臣素不食羊近奉/㫖賜嘗洵美味也)敵寒尤覺乳羔宜製成刀尺憐柔¶
毳(謝莊賜裘表/靡毫柔毳)省對氷霜凛素絲行與都人還示儉三¶
英五緎在風詩¶
　　　山莊雜咏(有序)¶
　山莊者我　皇上避暑行宮之統名也臣以草茅新¶
　進再塵扈従自夏徂秋往返各閱百餘日其間山川¶
　風土之美草木禽魚之狀一一俱蒙　恩&KR0204;示凡耳¶
　之所聞目之所覩口不勝述則紀以小詩合成三十¶
<pb:KR4f0044_SBCK_032-11a>¶
　首用傋遺忘不揣蕪詞並呈　御覽¶
朝涼夕爽絶氛霾畫裏山莊處處佳　聖德如堯惟尚¶
儉采椽不斵土爲階(古北口外/行宫凡/八所皆無丹雘之飾)¶
章奏多従驛&KR0016;馳行宮勤政日孜孜三更樺燭明如晝¶
又是宵衣乙覽時(唐太宗每以甲夜/視事乙夜觀書)¶
溪䔩山殽味有餘　慈幃時逹問安書往來中使頻相¶
望何異宮庭侍&KR0120;居(每得新蔬輙遣中使/馳送/皇太后宫)¶
阡陌横従蒔藝區豳風七月繪成圖𤓰瓤豆莢田家味¶
帯露朝朝進　御厨¶
烟光濃澹寫晴空多少旌旗掩映中大抵無峯無好樹¶
一峯不與一峯同¶
<pb:KR4f0044_SBCK_032-11b>¶
幾暇濡毫有万行臨池無體不飛翔蛟龍噴作巖頭雨¶
千澗流來墨瀋香¶
畫鹿宫門樹射棚冬膠秋幹試初呈靜中人&KR0284;皆天&KR0284;¶
朱鷺单傳中的聲¶
嶺&KR0232;岡重不記名石矼隨處瀉琮琤&KR0293;&KR0293;薄霧沾衣&KR0243;¶
雲縷多従水靣生¶
小雨初過月未升浮浮空翠暖如蒸不知濕氣消何處¶
萬竈炊烟万帳燈¶
林幽谷&KR0201;暗霏微過午人人換裌衣預卜明朝天色好¶
相風微動柘黄旗¶
松葢年深雨露滋茯苓琥珀化應遲太平是物争呈瑞¶
<pb:KR4f0044_SBCK_032-12a>¶
枯枿先看出紫芝(赤芝産落/葉松根)¶
灤水淸流比&KR0238;沮霽潭潑潑𣻌菰蒲細鱗柘綠皆堪鱠¶
不&KR0070;紅鰓巨口鱸(細鱗魚重唇身有黒斑柘/綠魚色微綠皆灤河所産)¶
泡子河淤舄鹵開霜華彌望白皠皠邉民聽食天然利¶
只禁鹽車入口來(泡子河生天然鹽不待煎熬/而成蒙古用小車載以貿易)¶
煜煜蒼龍尾角蟠小星如沸閙林端乍驚三尺飛光度¶
螢火大於金彈丸(塞外流螢極大/光可燭三尺許)¶
泥金細縷簇龍鱗首尾中分翡翠紋頗訝賦形同蠍虎¶
試看嘘氣却成雲(山中蜥蜴長四寸許頭以下色如翡/翠有紋如魚鱗尾作金色吐氣爲雲)¶
(圡人呼/爲雲虎)¶
多年沙土飬竒材照夜渾疑吐蚌胎可是水中真藴火¶
<pb:KR4f0044_SBCK_032-12b>¶
但生涼燄不然&KR0069;(山杏根入水千年光如水/精夜置暗室中毫髪畢見)¶
銳頭長尾口如䨲&KR0079;翅㫄連四足俱猜是千年老蝙蝠¶
問名方始識飛狐(飛狐銳頭缺口耳小尾長毛深&KR0260;色/翅如鼈裙四足生翅中前二𤓰後五)¶
(爪能飛不/踰㝷丈)¶
叢間樸&KR0554;葉先枯歐李駢睛似火珠長路微甘供解渴¶
馬鞭爭挂紫珊瑚(歐李一名烏喇奈子如/櫻桃而大味微甘而醡)¶
靑楓烏桕自喬柯映日多成錦繡窩片片丹砂開障扇¶
就中椵葉得霜多(椵樹葉大如團扇初生時可褁/粉餅蒸食秋月經霜鮮紅可愛)¶
山棃微澁杞漿酸崖&KR0097;煎従翠釡頒珍重蓬萊金醴味¶
不傳方法向人間(山棃枸杞汁經煉成膏味/皆鮮美/上嘗以賜近臣)¶
榛實初生如栗蓬秋來采掇出低叢雞頭剝玉差相並¶
<pb:KR4f0044_SBCK_032-13a>¶
餖飣曾無一顆空(俗云十榛九空塞/外所産不爾也)¶
難慿本草考豨苓異卉竒葩眼未經滿地根株移不得¶
金蓮垂實菌收釘(地産金蓮花/及猴頭蔴菇)¶
官馬如雲盡上膘便經霜雪也肥饒地黃牧宿人人識¶
何似連山盡藥苗¶
千盤百折上興安寒燠平分咫尺間忽見万松齊落葉¶
人言山後是陰山(落葉松生興安嶺北/秋冬凋落與凡木同)¶
道是山郷又水郷四時多半領秋光西風欲起駞爭&KR1387;¶
早雪將飛麝退香¶
雲端千仭跨晴空眞有飛梁亘彩虹畨語漫傳生吉兎¶
佳名新賜玉玲瓏(逹陰嶺東北四十餘里山顚巨石百/餘丈中通一門望若飛橋蒙古謂之)¶
<pb:KR4f0044_SBCK_032-13b>¶
(生吉兎/皇上/改名玲瓏山)¶
晨隨羽衛愛山行夜宿周廬𠊓幔城自入秋來常起早¶
挈壺攢㸃最分明(詞臣帳房在/行宫南門外/五十餘歩欽天監司漏處也)¶
畫屏環繞直廬𠊓草色常先柳色黃八月初頭風力𦂳¶
夜來傳　㫖禁燒荒(塞外草枯禁野火謂/之燒荒犯者法綦重)¶
蝗不成灾歲有秋直従畿甸到邉頭更教州縣除蝻子¶
預計來年睿慮周(秋來蝗不爲灾/皇上爲明/年慮命畿輔所在徧掘蝻子)¶
溪流經雨雜淸渾茗椀頻霑　雨露恩日給大官泉一¶
斛秪應飲水亦思源(自發哈喇火屯恐河流渾濁致傷/脾氣/賜臣等官厨水日一石)¶
　　　丙戌上元夜　召入西𫟍觀千葉蓮花燈恭紀¶
　　　四首¶
<pb:KR4f0044_SBCK_032-14a>¶
太華晴光絢晚霞良宵移入　玉皇家月華滿𫟍淸如¶
水湧出峯頭十丈花¶
天香飄下蕋珠宮映水俄驚太液紅不夜城中光四照¶
南薰先應五絃風¶
不羡金蓮畫詔回恍疑風引近蓬萊分明千佛光中現¶
併作紅雲一朶開¶
彩棚髙𠊓　御樓懸千蕚多従一蒂聯不是大羅天上¶
見人間誰識火中蓮¶
　　　&KR0243;木弟授庶吉士二首¶
初聞唱第向　丹墀再見班行雁序隨桂發五枝曾有¶
䜟(余家㕔事前有老桂癸酉八月開花忽作深紅色異/於常時甲戌乙亥丙子丁丑皆然自是余兄弟及兒)¶
<pb:KR4f0044_SBCK_032-14b>¶
(子相繼/登第)楊穿三葉可無詩(白樂天與弟行簡敏中先後/及第故其詩云楊穿三葉盡)¶
(驚/人)家門我已推爲長仕路君猶𥮅未遲何事相看兩相¶
泣𩀱親見背已多時¶
早縁貧賤多離别老去依依勝得朋小閣重添聽雨榻¶
短檠分㸃入朝燈浮踪到海翻相聚歸路如天豈易登¶
&KR0009;語阿頻存晚計且來共飲一條氷(時德尹在/揚州書局)¶
　　　哭樊桐姪二首(丙戌五/月初一)¶
二十年前哭乃翁遺孤抱出尚孩童可堪留取昏花眼¶
看汝成人又送終¶
单丁門戸剰嬰孩收拾殘書與&KR0009;回永訣有言吾不食¶
三千里外爲誰來¶
<pb:KR4f0044_SBCK_032-15a>¶
¶
敬業堂詩集卷三十二¶
<pb:KR4f0044_SBCK_032-15b>¶
