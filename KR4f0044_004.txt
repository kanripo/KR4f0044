# -*- mode: mandoku-view -*-
#+TITLE: 敬業堂詩集
#+DATE: 2015-09-23 10:30:35
#+PROPERTY: JUAN 4

¶
　遄歸集(起壬戌五月/盡癸亥九月)¶
　　客楊中丞幕下且三年徳尹以壬戌正月北游余¶
　　在黔聞之遂束裝遄返與季弟潤木局促里居甫¶
　　周一歲不及待仲歸又將岀而丐於親舊矣合歸¶
　　途所作及家居詩共成一卷名曰遄歸集
<pb:KR4f0044_WYG_004-1b>
　　　發貴陽留别大中丞楊公三首¶
風波纔過又烽烟一路看山漸近滇浪跡南雲真萬里¶
濫竽東郭忽三年孤熊䑛掌粗知分飛鳥依人正自憐¶
不覺對公成洒涕也應容我賦歸田<md:KR4f0044_SBCK_004-1b>¶鄉社枌榆隔後塵交情翻借布衣親勒銘事大才難稱¶
絶代人稀見始真寶匣異光刀剖玉銅盤髙燄燭輝銀¶
他時重話西征績慚愧曾充幕下賓¶
紛紛桃李艶公門駑鈍如余尚服轅明鏡何私顔欲換
<pb:KR4f0044_WYG_004-2a>
清談無用蝨空捫人來江左名慚項詩和舂陵格紀元¶
束縛倘酬知己分敢隨流俗說銜恩¶
　　　髙寨¶
緑蕨荒無際黄茅直到天祗因鄉路逺猶自惱啼鵑¶
　　　度雲頂關¶
目極雲生處到來雲滿身時清存畏路興盡有歸人馬¶
力疲堪惜禽言聽似真往來經戰地白日起陰燐<md:KR4f0044_SBCK_004-2a>¶　　　將至清平縣馬上作
<pb:KR4f0044_WYG_004-2b>
石秀山漸佳城荒日將暮遥見孤烟生猶知有人住¶
　　　晩宿龍里縣署¶
官舍周圍帶土墻盆池新漲接方塘歸人已夢田廬好¶
只道蛙聲是水鄉¶
　　　母豬洞觀瀑¶
蠻中六月交山路苦焚𤑔臥聞夜雨來快起尋乳穴入¶
洞微有聲足底響嗚咽出山忽震怒閃睒不容掣巖前¶
滙奔流人駭馬辟易來如曳組練一綫注飛白跌為淵
<pb:KR4f0044_WYG_004-3a>
潭深湛湛落澄碧石牙互參錯吞吐霹靂舌直從灣澴¶
底跳沫騰百尺慘慘天變容凜凜風作雪岡頭杜宇叫<md:KR4f0044_SBCK_004-2b>¶萬竹劃然裂將歸得竒觀頓解肺肝渇¶
　　　冷溪¶
溪渾三尺雨馬渡一汀烟徑轉長防虎沙平忽有田斷¶
雲依岫險亂草得花妍滿眼悲涼意新詩記不全¶
　　　平越遇雷玉衡索留别之句口占贈之¶
依舊青衫把一鞭紛紛白面看談邊冷官未了從軍志
<pb:KR4f0044_WYG_004-3b>
岐路猶餘話别縁急雨淋浪茅店外亂山髙下馬蹄前¶
得歸吾已無餘恨只欠游蹤未到滇(雷滇/人也)¶
　　　黎我山城北福泉山張三丰禮斗亭尚存¶
清池照影樹扶疎(亭前有浴仙/池長生桂)晝静廊空想步虚閲世¶
人來棋散後出山雲澹雨晴初窮塵滚滚孤亭在浩刼<md:KR4f0044_SBCK_004-3a>¶茫茫百戰餘華表鶴歸應有泪舊時城郭半丘墟¶
　　　題興隆衛聖母閣¶
隔斷荒城别一丘蟬聲寂歴鳥鈎輈忽來風雨疑無暑
<pb:KR4f0044_WYG_004-4a>
如此林巒合有樓塵刹留僧還笇奕瘴鄉有路莫回頭¶
澹忘未必同靈運直為清暉作少留¶
　　　寓樓晩坐¶
一聲清磬出柴關庵主軍持乞米還暝色羣羣栖樹鳥¶
夕陽朶朶隔城山¶
　　　偏橋田家行¶
結茅住山巔種田在山麓田荒費牛力僅得播種榖七¶
年際離亂饑饉死相屬稍思歲一稔生命絲或續師旅<md:KR4f0044_SBCK_004-3b>¶
<pb:KR4f0044_WYG_004-4b>
比凱旋驕嘶百萬足黔山無水草何以充首蓿成羣走¶
阡陌泥淖没馬腹食葉躪其根螟螣等荼毒秣芻一朝¶
盡婦子終歲哭天下自昇平民生有蹐跼我為老農語¶
物理視反覆來年期好收重看秧田緑¶
　　　晩登偏橋𤣥都觀後閣¶
承平推舊鎮設險控西南水勢全趨楚山形尚帯黔壊¶
城平似掌古觀廢成庵即事多興廢兵戈實厭談¶
　　　重宿㵲陽中山寺贈紫橋長老
<pb:KR4f0044_WYG_004-5a>
水色山光浄眼前下臨無地有蒼烟長虹自亘西來路¶
峭壁剛支北面天開士偶逢堪一笑舊游重到已經年¶
亂離風景勞生夢可少秋堂借榻眠<md:KR4f0044_SBCK_004-4a>¶　　　舟發沙灣入沅州境¶
烟村紅日吐初晴野泊&KR1299;艚促早程秋水澄鮮魚味美¶
曉山葱蒨鳥言清城連槃瓠形猶壯灘過鸕鷀怒未平¶
我是沅南留滯客舊㳺一一總關情¶
　　　天星灘
<pb:KR4f0044_WYG_004-5b>
明星的的吐飛湍石勢參差亂眼看莫擬乗槎到天外¶
偶從竒險博竒觀¶
　　　神堂灣村家¶
布裙翩翩短幅高髻亭亭古粧坐看人成翁媪不知世¶
有姬姜¶
　　　辰溪縣晩泊<md:KR4f0044_SBCK_004-4b>¶夕陽孤塔表辰溪江面初寛地漸低從此一舟平似掌¶
萬峰回首夜郎西
<pb:KR4f0044_WYG_004-6a>
　　　瀘溪¶
傍穴纍纍架樹梢懸崖百丈俯江㘭小舟恰傍山根過¶
長恐風狂墮鳥巢¶
　　　兩頭纎纎曲二首¶
兩頭纎纎&KR2349;子船送郎只到洞庭邊四時雪浪灘前石¶
白日雷霆枕底天¶
兩頭纎纎月上弦中秋屈指又今年歸路二三千里近¶
别家四十一回圎
<pb:KR4f0044_WYG_004-6b>
　　　晩過界亭<md:KR4f0044_SBCK_004-5a>¶晩景融怡剪渡還鳬鷖隨我過前灣半江風色參差浪¶
臥聽𤠔啼夾岸山¶
　　　桃源訪胡孔志不值¶
漢陽分袂已多年聞說遊蹤久入燕歸路我經秦客洞¶
故人貧就廣文氊桑麻舊俗今誰主苜蓿荒齋醉少縁¶
秋雨暮帆惆悵在可堪囘首洞庭烟¶
　　　沅江縣治濵湖居民皆漁户水盛時舉家乗舟
<pb:KR4f0044_WYG_004-7a>
　　　入湖秋冬水縮則結茅沿岸住¶
官舍無城傍水濵鵁鶄鵝鴨半居民疎燈幾點夜呼渡¶
老屋百家秋結隣岸曲蘆深長響雨船頭魚健欲驚人¶
饒他小縣輸漁課賦歛湖湘俗乆貧<md:KR4f0044_SBCK_004-5b>¶　　　將之長沙留别沈將雲¶
武陵溪口手重揮獨向長沙未得歸憑寄家書傳客況¶
為言弱羽又分飛¶
　　　青草湖
<pb:KR4f0044_WYG_004-7b>
淼淼湖光天盡頭曚曈初日起蘆洲小船百折行難到¶
一片蒼雲白露秋¶
　　　長沙舟次聞徳尹入黔之信二首¶
去年此地君思我君到黔中我又歸世路茫茫誰料得¶
離人黯黯意多違兩萍湖海原難遇獨雁瀟湘正嬾飛¶
此夜夢囘姜被冷殘燈疎雨倍依依¶
岐路匆匆過朗州(弟去常徳纔/五日而余至)菊花初約誤林丘音塵<md:KR4f0044_SBCK_004-6a>¶京國書遲達詩草炎荒客善愁道路半年成萬里(徳尹/于正)
<pb:KR4f0044_WYG_004-8a>
(月自故鄉入都/今又來黔故云)江湖一信到孤舟跕鳶浪泊來何為歸¶
去吾方羨少游¶
　　　長沙喜遇彭南陔¶
鷺立蘆花淺水蠏肥稻壟新霜夢去故鄉秋好一尊閒¶
話瀟湘¶
　　　長沙雜感四首¶
水逺山平極望賖湖南風物一長嗟屈原已去終亡國¶
吳芮如存可世家湘竹舊痕啼夢雨薜蘿新鬼怨囊沙
<pb:KR4f0044_WYG_004-8b>
孤城自繞殘陽岸風急秋清急暮笳¶
觭角關山百戰過征南精鋭竟如何牛羊隊逐移營盡<md:KR4f0044_SBCK_004-6b>¶犀兕人傳棄甲多蜀虎連年勞悵望黔驢無技任譏訶¶
孟明一𤯝功無敵别路今聽唱凱歌¶
窮年供億奈兵荒榖賤傷農力莫償地逺舟車還絡繹¶
時清圗繪有流亡勞魚未必忘喣沬集雁何當穏稻粱¶
十萬人家君勿問如今瘠土是三湘¶
卑濕南遷事可哀鬼神宣室召空囘君臣如此猶嗟命
<pb:KR4f0044_WYG_004-9a>
絳灌何人乃忌才史漢髙文光照耀江山故宅客徘徊¶
治安敢擬長沙䇿直為先生痛哭來¶
　　　同南陔九畹遊嶽麓中途遇雨興盡而返¶
緗帙曾披北海碑南游雅與素心期好竒歴險人皆咲¶
冒雨尋山興又癡雙屐泥痕苔剥落一江帆影浪參差<md:KR4f0044_SBCK_004-7a>¶衡山咫尺猶難到敢望雲開似退之¶
　　　八月十四夜洞庭舟中風雨再寄徳尹黔南¶
扁舟小泊最蒼涼那更回頭望夜郎浪跡乆經煙瘴地
<pb:KR4f0044_WYG_004-9b>
懐人今在水雲鄉燈紅極浦秋何際月黒寥天夜有光¶
滿眼江湖飛不到始憐羽短道途長¶
　　　洞庭阻風歌¶
湘陰去岳陽湖面一日程雲從北來風色惡吾力敢與¶
吾命爭船頭紙錢撒白雨舟子酬神致私語老鴉啄肉¶
掠水飛廟祝鳴鐘月東吐大哉神靈本至公憑私詎可¶
祈感通不如繫船整篷索南北東西預難度明朝風便¶
從爾行莫使有風帆力弱<md:KR4f0044_SBCK_004-7b>¶
<pb:KR4f0044_WYG_004-10a>
　　　中秋夜洞庭對月歌¶
長風霾雲莽千里雲氣蓬蓬天冒水風收雲散波乍平¶
倒轉青天作湖底初看落日沈波紅素月欲升天斂容¶
舟人回首盡東望吞吐故在馮𡗝宮須臾忽自波心上¶
鏡面横開十餘丈月光浸水水浸天一派空明互廻盪¶
此時驪龍潜冣深目炫不得銜珠吟巨魚無知作騰踔¶
鱗甲一動千黄金人間此境知難必快意翻從偶然得¶
遥聞漁父唱歌來始覺中秋是今夕
<pb:KR4f0044_WYG_004-10b>
　　　湘江舟晩¶
清湘清徹底人影淨征衫秋水漸歸汊逺舟惟見帆荒¶
洲無雁到落日被龍銜一様天邊月今宵逈不凡<md:KR4f0044_SBCK_004-8a>¶　　　岳州¶
湖腹平吞爾許貪湖唇一噴勢難拑力爭全楚功誰冣¶
䜟應孤城户已三客夢堠長還堠短夕陽山北又山南¶
太平設險非無意漁獵丸泥敢尚探(湖中盗賊/充斥故云)¶
　　　赤壁
<pb:KR4f0044_WYG_004-11a>
一戰三分定英雄洵有神古今才不偶天地局長新故¶
壘秋吹角荒江晩問津祭風臺下路惆悵是歸人¶
　　　夜宿簰洲驛¶
洞庭晨出險小驛宿兼程漁火逺村没雁沙殘月明&KR0841;¶
苻荒大澤賦歛窘餘生不敢論時事乾坤及罷兵¶
　　　過湖口作<md:KR4f0044_SBCK_004-8b>¶楚水吳烟一覽收新移鎖鑰控中流誰興桑孔緡錢利¶
盡算江湖大小舟山脚酒旗孤店晩縣南風色亂帆秋
<pb:KR4f0044_WYG_004-11b>
詩囊壓擔琴扶膝關吏何妨任薄游¶
　　　登蕪湖浮圗¶
落帽家山記幾巡弟兄南北各傷神茱萸明日重陽酒¶
五處登髙各一人(時家次谷在粤荆州在燕徳/尹在黔惟韜荒家居故云)¶
　　　木末亭謁方文正景忠烈兩公祠¶
一姓興亡際忠臣尚力爭百年公論定兩字易名成山¶
雨晴蒸氣江雷怒作聲君看南渡後降表出書生¶
　　　發儀真
<pb:KR4f0044_WYG_004-12a>
緑楊城郭碧蘿洲夾岸紅燈映酒樓為愛吳船聽軟語<md:KR4f0044_SBCK_004-9a>¶買帆連夜下真州¶
　　　欲登金山不果¶
也有登山興中流去不多眼中江路盡翻覺畏風波¶
　　　梁溪秋晩¶
繞郭林塘净晩烟放閒黄犢水平田吳霜未剪江南緑¶
猶有菱歌動敂絃¶
　　　初到家得陳六謙書并見寄詩二章期余作北
<pb:KR4f0044_WYG_004-12b>
　　　遊馳聲以報¶
暌違不在乆依依念儔侣與子惜分陰矧乃遞寒暑六¶
年五寄書故人在肺腑才華我何有藻賞終見許乆要¶
期勿負感子心獨苦師門一回首過眼如風雨初約貧<md:KR4f0044_SBCK_004-9b>¶漸渝旁觀惜毛羽青衫行謁選此意吾諒汝昻藏七尺¶
軀行與衰老伍忩忩簿領下英氣恐少沮并州地苦寒¶
臘盡雪片舞蹇驢數十驛逺宦等羇旅此邦經五季地¶
險全用武連延二千年往往警鞞鼓海内今連兵閩粤
<pb:KR4f0044_WYG_004-13a>
接秦楚河東耕鑿安天道合存撫安邑古帝墟唐俗仍¶
樸魯官清資俸薄折柬到鄉土也擬上羊腸得君作賢¶
主¶
　　　哭王右朝四首¶
還家約略中秋後長路風波恨稍遲六日不詹君尚望¶
三年重到我成悲魂來蘋末蛟龍駭泪殺燈花枕席知¶
恠得吳江催噩夢喚廻孤帳雨飄絲(九月十二夜舟泊/吳江夢中忽有人)<md:KR4f0044_SBCK_004-10a>¶(大呼曰三日内汝當有竒禍一時/驚寤明日到家遂聞兄重陽訃信)
<pb:KR4f0044_WYG_004-13b>
卅載交親氣誼中葢棺事了太匆匆擬從頽俗存家法¶
不願諸甥有舅風氷雪一枝憐菢鵲圗書四壁哽秋蟲¶
東山便是西州路欲學羊曇計轉窮¶
勿論死别與生離存歿心傷無盡期鮑叔有情貧敢諱¶
尚平多累出偏遲向來語笑猶堪憶從此肝腸好付誰¶
海角天南諸弟散訃音欲寄苦差池¶
未改頭銜屬望虚手題丹旐又躊躇攜來萬里千行淚¶
檢得三年五度書(余出門以後/兄凡五寄書)好事誰還評月旦餘生
<pb:KR4f0044_WYG_004-14a>
吾乆負居諸文壇詩社飛揚氣百念俱灰一慟餘¶
　　　除夕與潤木分韻二首<md:KR4f0044_SBCK_004-10b>¶曾為茅堂乞少資不成覔地向西枝弟兄蹤跡團圞少¶
兒女心情指顧移扣角騎牛聊復爾設罝守兎定何為¶
升沈此際知誰是欲悔身謀又自疑¶
燈花檐雨夜沈沈𢠢我淪飄得故林乆别翻驚相對影¶
急裝誰諒倦游心時清壯士才難盡俗薄貧交望苦深¶
稍喜來年春帯閏未應相對廢聨吟
<pb:KR4f0044_WYG_004-14b>
　　　不見外舅陸射山先生屈指六年今春奉謁里¶
　　　門旋有吳行兼以送别二首(以下癸/亥作)¶
髩霜髯雪走天涯拂袖歸來記歲華海内詩文無手敵¶
座中筋力許誰誇談深世態多經眼老喜遊踪漸近家¶
五柳有情難繫别勿論鄉思米囊花<md:KR4f0044_SBCK_004-11a>¶亂餘三徑長蓬蒿栗里田荒尚屬陶逸興人扶雙屐健¶
名山天靳一星髙春濃逺市紅燈月烟泛輕帆白鷺濤¶
恠底尊前還戀戀六年書疏阻江臯
<pb:KR4f0044_WYG_004-15a>
　　　重過聽鶯齋與徐淮江話舊¶
風雨髙齋别幾春小池佳樹碧添鱗兩湖地主憐君在¶
三月鶯花笑客頻夢裏何曾忘對榻畫中只合著閒人¶
倦游莫訝歸心切知已無如穉子真¶
　　　三月晦日陳元亮家看海棠¶
一番陰雨花期盡難得君家尚有春路隔西川無好句¶
眼明南郭又芳辰濃雲薄霧憐香意翠袖紅紗絶代人¶
還有掛㠶惆悵在滿湖烟水夢何因(與顯武别有約/而未遂故云)<md:KR4f0044_SBCK_004-11b>¶
<pb:KR4f0044_WYG_004-15b>
　　　傳經堂歌卓次厚屬賦¶
後生學術無授受往往談天哆衍口春華秋實古難兼¶
氣節文章誰不朽塘西卓氏本望族遜國名臣侍郎後¶
天教一姓留典型幾輩蟬聨起諸叟西京篋衍探源委¶
北宋儒林辨誰某煌煌藜火燃太乙種種琅函發大酉¶
雕龍餘技矢穿楊石鼓舊文魚貫柳一經三世屬名家¶
兩字千秋推作手頗聞名儒後必大賢嗣文孫洵非偶¶
百年榱桷尚如新别築祠堂寛十畝已看歌頌美輪奐
<pb:KR4f0044_WYG_004-16a>
更蒔花竹貽長乆藏經閤閟曉繙書族譜亭成夜呼酒¶
才名後先滿南國不比虛名指箕斗余家盈盈隔帶水¶
累世交情誼稱厚三十年前枯菀分家運迍邅遘陽九<md:KR4f0044_SBCK_004-12a>¶鄴籖兵火蕩餘刼陶逕柴桑慚世守老成頓盡人所嘆¶
小子無承良自醜朅來塵&KR0381;逐游惰筆墨祗用供奔走¶
祖父遺書讀未成肯堂肯構夫何有詩成對君三太息¶
獨抱殘經莽回首¶
　　　同淮江登東湖弄珠樓
<pb:KR4f0044_WYG_004-16b>
但令興到便移船我得同游亦偶然疎磬晩潮孤影墖¶
暖雲濃樹四垂天稱心圗畫凴欄外經眼亭臺落照前¶
却笑詩成無傑句驪龍依舊抱珠眠¶
　　　過吳漢槎禾城寓樓¶
快事相㸔一笑真忽傳絶域有歸人刼灰已掃文星燦¶
黨禁初寛士氣伸佳客偶逢如有約(時陳寄齋俞/大文俱在座)盛名<md:KR4f0044_SBCK_004-12b>¶長恐見無因廿年氷雪思鄉夢纔向田園過一春(漢槎/將攜)¶
(家入/燕)
<pb:KR4f0044_WYG_004-17a>
　　　吳門喜晤梁藥亭¶
僕家海東君海南海道相距三千三有時憶君發遐想¶
直欲芒屩遊瓊儋故人(謂魏/禹平)金閶傳好語知是乆客猶¶
停驂買帆兩日風色順百花洲外波潭潭風塵在顔刺¶
銜袖笑口一豁心俱甘披襟更覺有深致黄鬚緑鬂垂¶
鬖鬖名言霏微齒牙潔絶勝香味飄迦楠小儒窘步不¶
踰閾訓詁馴繞如衣蟫讀書已破十萬巻可使蹤跡無¶
窮探吳中此來凡兩度一一紗壁留精藍山塘四月天
<pb:KR4f0044_WYG_004-17b>
氣好輕衫拂領來晴嵐家家緑陰囀黄鳥曷不載酒攜<md:KR4f0044_SBCK_004-13a>¶雙柑閉門却掃吟獨苦郢雪屬和何人堪平生美好百¶
不入正坐好古成竒貪知君力欲追正始三唐兩宋須¶
互參皮毛洗盡血性在願及有志深劘勘拙詩與君不¶
同調小言未可誇詹詹數篇見賞自京洛君愈降氣余¶
彌慚匆匆人事促輕别欲去暫止嗛清談紅綿花開鷓¶
鴣叫歸夢定繞桄榔庵¶
　　　聲山姪自都下歸相見閶門舟次出荆州兄手
<pb:KR4f0044_WYG_004-18a>
　　　札期余北游戲作一詩以答¶
春氷一騎蹴滹沱柳色蘇臺握手過鹵莽不須慚計拙¶
驅馳真欲悔才多吟紅日晏誰同調變徴聲移急和歌¶
每遇南轅頻問訊長安米價近如何<md:KR4f0044_SBCK_004-13b>¶　　　同祝豹臣及家西&KR3003;叔飲韜荒兄齋¶
髙樹柴門景又遷小堂南北緑遮天偶然不速來三客¶
如此相思閲五年居近人應疑卜晝路難吾轉愛歸田¶
楝花風急村橋暮欲散閒愁仗酒顛
<pb:KR4f0044_WYG_004-18b>
　　　養蠶行¶
去年收絲利倍三村中家家貪養蠶蠶多桑少葉騰貴¶
千錢一筐賣未甘温風吹蠶蠶易老滿箔三眠上山早¶
蠶娘一月不梳頭嬾惰却輸辛苦好東家採得繭如脂¶
繰向檐前索索吹西家繭頭薄於紙一様蠶桒兩様絲¶
將絲換錢索官串無者價昻有者賤貧家衣食天所慳¶
别許居竒營巧宦即今閩海尚興師争利人人學賈兒<md:KR4f0044_SBCK_004-14a>¶聞道樓船皆市舶貿絲豈必盡蚩蚩
<pb:KR4f0044_WYG_004-19a>
　　　麥無秋行¶
三春雨多二麥荒臠巻盡萎田中央大麥莖長穗未起¶
小麥莖短葉早黄楝花風過繅車傍憶得年時麥上塲¶
塲乾日烈聲拍拍打麥作糜湯餅香腰鎌往刈纔盈尺¶
雉尾䙰褷藏不得驚人角角渡水鳴别向原頭草間活¶
可憐鴉鵲不知時羣下荒疇覔餘粒我為老農語鴉鵲¶
明年好收從爾食明年好收理則那只愁無種將奈何¶
　　　西園書屋順治丙戌燬於火瓦礫之塲長養茨
<pb:KR4f0044_WYG_004-19b>
　　　棘垂四十年比方有事於墾闢既惜地力且以¶
　　　習僮僕之勤焉用東坡七首韻與潤木同作<md:KR4f0044_SBCK_004-14b>¶池亭剰曩基長養藜與蒿中更四十載未盡茠刺勞貧¶
家供賦歛尺寸無所逃焉能守石田鬱鬱希陰膏益利¶
興由人棄捐成不毛旬來拾瓦礫積比頽垣髙¶
赤日黧我顔白汗沾我背鉏荒如去病快得三年艾伊¶
昔締構初春秋想髙㑹滄桑變時局草土少完塊誰歌¶
蟋蟀詩蹶蹶職思外南山方朝隮厥象占蔚薈百年雖
<pb:KR4f0044_WYG_004-20a>
莫保三徑幸猶在給口荼蓼間其甘等炙膾¶
生涯失習勞貴賤誰比數優游不堪事尚記前賢語主¶
人既率先僮僕趾齊舉給餐稱勤惰功力積毫縷種豆¶
畦横從種&KR0438;架支拄所憂歲將旱六月竟無雨澮畝一¶
歉收何由載筐筥力惡不出身貨惡不出土尚恐機事<md:KR4f0044_SBCK_004-15a>¶牽髙人未全許¶
陶家有田園三徑忍就荒籬落缺粗補東西互相望叢¶
牙覆塊生一片蒼雲蒼地力乆不効新萌必繁昌未飽
<pb:KR4f0044_WYG_004-20b>
啄粟鳸先防踏蔬羊望腹聊忍饑先疇胡敢忘¶
土性既有宜人情亦有適養材待椅桐孰若樹榛栗移¶
根尋丈内本向鄰家乞落實庶可期拙謀作乃逸舉贏¶
力不逮何敢議築室灌園豈無人戢影勿輕出此中足¶
生事吾計今已必¶
惡木次第除丅丁響斤斵析薪祈克荷生子願愚慤我¶
貧天所憐田舍免風雹(用北史王/蒙傳事)隨爺課晨夕老圃庶¶
可學先公垂訓在逺蹟企商嶽黽勉奉前編偏傍敢駮<md:KR4f0044_SBCK_004-15b>¶
<pb:KR4f0044_WYG_004-21a>
犖勿言世業盡五畝澤已渥兄弟且同居相容在蝸角¶
(用庾信小/園賦中語)¶
仲子性好遊旅食辭南村叔子嬾甘寢鼻息鳴西垣我¶
介兩者間竒士羞王孫有時事游惰挾瑟隨雍門有時¶
賦歸來及見松菊存行者咏陟岡居者勸加飱營身各¶
有役出處且勿論若較杜樊川季強慚令昆(杜牧望故/園賦云昆)¶
(令季強兮/鄉黨附)¶
　　　題朱子蓉六丈所藏張穆畫馬用黄山谷韻
<pb:KR4f0044_WYG_004-21b>
緑楊風起驕不行低頭嚼環如有聲乾坤一線塵縱横¶
肉中帶骨筆力透不比東郊詩咏瘦苦憶尋常棧間豆¶
青絲漫絡髙家驄龍眠妙手亦老翁誰能更貌桃花紅<md:KR4f0044_SBCK_004-16a>¶　　　送唐殿宣之浦江學博任¶
琴書壓擔曉風清别路山行復澗行青髩功名秦博士¶
白頭經義魯諸生月泉詩好篇篇秀寳掌峰竒面面晴¶
勿對空柈嗟苜蓿如今驥足是初程¶
　　　同韜荒兄飲鄭春薦齋
<pb:KR4f0044_WYG_004-22a>
雲巖醉别忽經春重向吳山問主人陶侃登堂還拜母¶
茅容為具也留賔廻風却扇渾無暑急雨催詩若有神¶
鸚鵡莫誇才子賦鄭家名擅鷓鴣新(坐側有鸚鵡/故戲及之)¶
　　　七夕同鶴江孝績序仔集淮江聽鶯齋¶
紅蓼蒼葭水一方到門松桂已迎涼燈前岐路天南北¶
(時鶴江初從山右歸/孝績又將遊江右)屋角雙星夜短長雅集幾回逢好<md:KR4f0044_SBCK_004-16b>¶友離悰多半話他鄉當筵有客傷存歿不忍臨風發酒¶
狂(思右/朝也)
<pb:KR4f0044_WYG_004-22b>
　　　次谷兄自粤西扶先伯父櫬歸里二首¶
萬里行何畏歸來始泫然亂離成子孝危苦得天憐泪¶
盡干戈外魂驚瘴癘邊路難經死地初不計生還¶
自古蒼梧道征人半舁棺獞猺啼赤子父老賵清官竟¶
返天南魄翻疑夢裏看附書吾久望執手雜悲驩¶
　　　彭南陔長沙寄書知其長郎越千已於去冬物¶
　　　故一詩當哭兼以相慰¶
鵩賦長沙痛未窮短書緘泪寄西風隔年别酒征衣爛
<pb:KR4f0044_WYG_004-23a>
幾日歸帆旅櫬同善病我曾憐久客未亡人又累衰翁<md:KR4f0044_SBCK_004-17a>¶畏途盡室成何事頭白君應悔斷蓬¶
　　　雨中過董静思山居¶
十里沿洄暮靄昏熟衣天氣半清溫菰蒲響雨烟沈浦¶
蘆荻廻船水到門躍網忽驚魚尾健墜簷初見橘頭繁¶
好山偏阻登髙屐笑指郎家半日村¶
　　　題陳允文圮橋授書圗小影¶
戰鬬功輸運籌亞英雄勇退神仙舍誰招四皓出商山
<pb:KR4f0044_WYG_004-23b>
我信留侯本儒者竒謨秘䇿乃天授老父一編事聊假¶
不然韜畧世所知豈必傳從圮橋下陳生爾意非好竒¶
那將此景供圗寫志大何妨學賢聖時清未許談王霸¶
披圗商畧意何如傳習師門計有餘(余與允文俱出/姚江先生之門)眼<md:KR4f0044_SBCK_004-17b>¶前經術皆經濟莫問人間未見書¶
　　　同人中秋集陳寄齋宅¶
南游我昨逢佳節兩度中秋瘴如墨去年對酒洞庭湖¶
萬頃平波鋪練雪電光一瞬等閒過倐忽還家又今夕
<pb:KR4f0044_WYG_004-24a>
良朋折柬邀共醉憐我匆匆復行色晩來微雨過城西¶
影落人衣月東出明河一洗秋容淨海氣天光較然劃¶
街頭無人市聲歛相國門前月尤白門前看月堂上歌¶
白月紅燈互相射繡屏屈膝圍嬌面赴節紅牙夜深拍¶
沈沈簫管索索絲㣲動梁塵墮猶澁清商一線徐引去¶
桂樹流颸葉初脱此時中庭月停午&KR0444;窕穿簾巧相覔¶
須臾腰鼔忽勾闌假面西涼羣嘖嘖歡塲冷落年數乆<md:KR4f0044_SBCK_004-18a>¶對此翻令感蕭瑟却憶江湖載酒時蘆花深岸聞吹笛
<pb:KR4f0044_WYG_004-24b>
故人顔色就歸夢羽短途長莽飛越此來㑹合殆天幸¶
竿木逢塲㸔跳擲徴歌自笑膽氣粗起舞偏驚耳輪熱¶
東南盤敦君眼見供帳如雲掃無迹獨留好景付我曹¶
莫向瑶臺話塵陌只愁客散月易斜人事蒼茫難料得¶
來年作客知何地此地來年召何客南枝棲鵲催五更¶
東野寒蛩號四壁殷勤酹月還一杯珍重清光照離别¶
　　　過曹希文齋¶
恠底移家忽入城小堂幽事頗關情琴牀近海潮添潤
<pb:KR4f0044_WYG_004-25a>
茶榻分泉火就烹摩詰園亭依畫槀建安人物入詩評¶
也知習嬾便支户不廢堦除有送迎<md:KR4f0044_SBCK_004-18b>¶　　　有感戲寄韜荒兄¶
格新曾被老元偷此外何堪說唱酬但到西園應秉燭¶
不逢東野肯低頭故交牛耳成孤憤棄婦蛾睂托四愁¶
(指一/邑子)博得美人開口笑暫時跛足也風流(兄以酒後傷/足故戲及之)¶
　　　去夏余自黔東下與徳尹相左於辰沅道中今¶
　　　徳尹嶺外將歸余又有西江之役二詩留寄
<pb:KR4f0044_WYG_004-25b>
薄遊踪跡乆沈吟準擬歸飛息故林别去無端隨末俗¶
窮來何事愜初心書籖日過塵窺隙茶竈風廻響和琴¶
一笑飄然仍作客竹窗閒殺是清陰¶
二頃田知戀洛陽眼中岐路等亡羊江風海雨愁頻結¶
桂樹荆花感又長草草歸程雙爪跡勞勞别夢五星霜<md:KR4f0044_SBCK_004-19a>¶恠來出入如相避鄉國何時雁作行¶
　　　留别朱日觀祝豹臣朱與三陳寄齋王南屏家¶
　　　西&KR3003;叔韜荒兄睂山姪二首
<pb:KR4f0044_WYG_004-26a>
緑髩西風幾遍吹許巢貧過少年時(用方干/詩中語)好官氣色¶
車裘壯獨客心情故舊疑近月江雲偏絢采未霜淮柳¶
尚摇絲名塲此日誰髙歩消得樊川贈别詩¶
渭城歌酒冣纒綿存殁關心一黯然落日故人長笛賦¶
(右朝歿/已一年)曉星同調斷鴻天夢回露白移橙候路入秋紅¶
剝棗邊任是登髙何地好青帘那不憶羊川¶
　西江集(起癸亥十月/止甲子三月)¶
　　萬里歸來繼逢儉歲家憲副伯方攝西江臬篆邀<md:KR4f0044_SBCK_004-19b>¶
<pb:KR4f0044_WYG_004-26b>
　　余入署自冬涉春周旋六閲月為治遊學之裝到¶
　　家五日北行不欲浮沈鄉曲傷長者之惠也¶
　　　將有南昌之行示兒建¶
我年二十九足不出鄉閭南舟阻錢塘北轅限姑胥循¶
循守矩矱尺寸敢少渝汝祖見背日戊午暮春初銜恤¶
在終天有生不如無實擬奉成訓終身依墓廬黽勉同¶
汝叔食蒿甘薺如此意難自保饑寒旋相驅初心忽中¶
變末俗誰諒余麻鞋走從軍凶服尚未除自傷越禮教
<pb:KR4f0044_WYG_004-27a>
臨去還躊躇汝時年十二戀戀來牽袪汝母病在牀強¶
起縫衣襦為我擇吉日勸我姑徐徐山林忍窮餓此事¶
古有諸奈何逐浪遊浪游計終迂我雖口不答含意鬱<md:KR4f0044_SBCK_004-20a>¶未攄恐䘮丈夫勇一笑起跨驢寇盜滿西南殺人棄土¶
苴書生爾何恃急往不暫須輕命踏危疆鹵莽𢬵羇孤¶
雖無司馬才肯戀終軍繻逅邂關西公憐才等璠璵留¶
我置幕府開誠使懐抒初來荆州城漸入西南隅蹉跎¶
戰爭地四載過隙駒憶自前年冬洞庭上雙魚吾叔又
<pb:KR4f0044_WYG_004-27b>
捐館訃音傳豈虚蠻燈黯淡花相對慘不舒天低嘯哀¶
𤠔月黒號訓狐開書忍再讀百感併集枯上念兩先靈¶
窀穸未歸居下念汝曹長失學猶從渠告歸䇿始决寧¶
獨懐樵漁中丞知我真贈言借吹嘘坐覺瘴癘掃清風¶
拂長途檢㸃箧中裝百金頗有餘束書戒行李觸熱我¶
僕痡故人㵲陽守開館留籃輿不惜分俸錢寄歸𢠢妻<md:KR4f0044_SBCK_004-20b>¶孥命窮氣方傲却去同揮鋤行行百餘日始得還菰蘆¶
夜半叩柴扉犬吠雞羣呼門前五株樹緑槐間黄榆亂
<pb:KR4f0044_WYG_004-28a>
葉落我前忽驚秋又徂入門拜靈几血淚交糢糊舉頭¶
汝在旁依稀記形模汝弟急欲見喚起髪未梳見爺不¶
識面反走牽娘裾對之重泗涕存沒傷心俱别離經䘮¶
亂泛若浮海鳬得歸特天憐未歸敢自圗稍欣世業在¶
斷蓬復依株繞屋十畝園桑下可種蔬即此勤學圃貧¶
士有故吾都縁懶惰乆力不任菑畬室人免交適官税¶
多積逋倦羽又辭巢飄飄傃洪都仲氏乆去家南北音¶
塵疎季子資性矯青氊誤為儒齷齪小兒曹欵段下澤
<pb:KR4f0044_WYG_004-28b>
車蟲蝦恣跳躍蝸涎活停瀦翻笑尺水艱蛟龍困泥塗<md:KR4f0044_SBCK_004-21a>¶男兒誇富有豈在堆倉庾願汝勤孝弟餘事到讀書孝¶
弟乃本根根完花葉敷章句粗能通已勝耕田夫煌煌¶
京兆後子孫雜賢愚五世澤未斬有生夫豈徒不聞王¶
僧䖍鳯凰綴蠟珠峥嶸覘頭角少小志本殊十五號成¶
童何况十六與當時同隊者轉眼分龍豬眘毋學汝父¶
風塵厭微軀厲人恐似已取火夜看雛悔心用自警作¶
詩焉敢誣
<pb:KR4f0044_WYG_004-29a>
　　　黄¶¶¶晦木先生從魏青城憲副乞買山資將卜居¶
　　　河渚有詩十章志喜邀余同作欣然次韻亦如¶
　　　先生之數¶
黄竹先生今夏黄自離商嶽走踉蹡靑錢易長苔莓路¶
畫藳頻移薜荔墻未就丹砂顔屢換欲尋白社願難償¶
身經開寳流離後那問西川舊草堂¶
覆巢事過儼他生回首風波噩夢驚碩果兩朝誰門健¶
白頭一意自孤行縱横鈎黨清流禍峭蒨風期月旦評
<pb:KR4f0044_WYG_004-29b>
幾為借柯憐病鶴羽毛如雪照人明¶
力圃雖艱勝力耘多時吟嶠望停雲未完婚嫁何多累¶
投老關河正失羣菜把恩羞叨地主薦章名幸脱徴君<md:KR4f0044_SBCK_004-22a>¶故人髙義傾頽俗薄俸能為卜築分¶
方丈蓬萊事不經收心風物到園亭紅蕖艶後蟬遺蛻¶
黄菊開時雁拂翎感遇詩還工屬對垂簾卜屢騐竒零¶
少微越國真髙士移向吳天只一星¶
松木塲遥路向西人言罨畫似西溪雨中緑樹雞豚柵
<pb:KR4f0044_WYG_004-30a>
霜後黄雲秔秫畦琴筑鏗鏘聲落澗風花髙下踏成蹊¶
憑君指㸃神先王可待㳺人為品題¶
數折溪橋兩版門也須挿槿植籬樊閒攜翠竹紅藤杖¶
晴晒牛衣犢鼻褌耕讀新功兒解課漁樵故事客能援¶
名香老研隨身具目擊誰知道亦存¶
樂事從來出苦辛錯將勞尾比枯鱗眼空身世殘碁刼<md:KR4f0044_SBCK_004-22b>¶日漏軒牕過隙塵方外衣冠驚俗客夢中墳墓抵歸人¶
碧幢紅堵村村徧肯笑繁華不稱貧
<pb:KR4f0044_WYG_004-30b>
釣臺何必盡桐江牀下人來拜老龎隠几湖山歸四壁¶
捲簾風雨到西牕花源舊隠今何代白鶴新居即此邦¶
已約隣翁勤斬竹與排蟹椵打魚樁¶
一痕龜墨食江郊從此深居逺市朝椰子冠從方士借¶
筍皮鞵赴老僧招定巢屋角晨依鵲挾彈林端夜逐鴞¶
馬跡車輪何處覔遁仙名籍在丹霄¶
槃澗時清且寤歌欠伸光景底消磨年豐米穀登塲賤¶
水濶魚蝦漏網多勿藥肯教眠食减不祥端賴鬼神呵
<pb:KR4f0044_WYG_004-31a>
鷄豚預有登堂約慰我歸來興若何<md:KR4f0044_SBCK_004-23a>¶　　　武林哭萬充宗二首¶
武功十葉變儒風理學君家創甬東(謂尊甫履/安先生)勲爵初¶
除縁國破饑寒不出勝途窮傳家同異叅三禮(君所著/有學禮)¶
(質/疑)絶筆春秋闕兩公(近註春秋惟/定哀未就耳)四十九年君勿負葢¶
棺餘恨未成翁¶
忘年交誼許忘形君自殷殷見古情看竹欵門纔一宿¶
(去秋余自黔歸充宗同主/一敬之見過一宿而别)篝燈襆被每孤城(充宗下榻/海昌每入)
<pb:KR4f0044_WYG_004-31b>
(城未嘗不/快對也)無端泪落期難續(前一日人逺書來有與/充宗揮泪而别之語)如¶
此人亡夢亦驚回首師門誰領袖慈湖風月可憐生¶
　　　宿棃洲夫子武林寓舍即次先生丙辰九日同¶
　　　遊舊韻二首<md:KR4f0044_SBCK_004-23b>¶湖山憔悴哭新阡(謂萬/充宗)何意蕭齋榻許連燈火夜長楓¶
葉雨杖藜秋老菊花天孤踪汗漫三年外萬事荒唐一¶
笑前話到昆明殘刼罷又縁乆别却凄然¶
徑路先須辨陌阡眼中榛莽正鈎連肯攜芸蠧隨書局
<pb:KR4f0044_WYG_004-32a>
任放醯雞覆甕天出處心情三聘後滄桑人物兩朝前¶
先生髙臥貧何礙流俗知音恐未然¶
　　　富春道中¶
烏桕林中霜撒華千樹萬樹圍村家門前紅葉掃還落¶
白子著枝如白花寒雅成羣啄不盡幾處飛出聲啞啞¶
荒灣敗葦江忽轉雁陣欲落整復斜青山正缺天一面¶
澹入無迹雲拖沙十年夢想富春渚指㸃圗畫空嗟呀<md:KR4f0044_SBCK_004-24a>¶豈知去家纔百里足所未到如天涯人情貴逺每忽近
<pb:KR4f0044_WYG_004-32b>
往往耳目遺煙霞他年卜居恐未穏此際覔句差堪誇¶
江山秀絶客懐俗毋使擾擾同魚蝦¶
　　　雨過桐廬¶
江勢西來灣復灣乍驚風物異鄉關百家小聚還成縣¶
三面無城却倚山帆影依依楓葉外灘聲汨汨碓牀間¶
雨簔烟笠嚴陵近慚媿清流照客顔¶
　　　睦州¶
過城灘更急直下滙分流樹色銜雙墖山形豁一州炭
<pb:KR4f0044_WYG_004-33a>
烟濃𠊓塢樵逕細通舟風日晴尤好初冬似晩秋¶
　　　泊茶園<md:KR4f0044_SBCK_004-24b>¶危樓髙百尺水落岸如山村市尚開店檣燈别占灣喜¶
無塵點髩那用酒熏顔漁笛能相就飄飄壓浪還¶
　　　淳安謁海忠介祠¶
桐鄉遺愛在民自不忘公一邑清名著三朝直節同衣¶
冠瞻古貌俎豆感村翁此日流離意誰憐在野鴻¶
　　　青溪口號八首
<pb:KR4f0044_WYG_004-33b>
裊裊荇帯風疎疎浪花雨吳客過淳安逢人少鄉語¶
隔水聞語聲空中應來肖行到響山潭人人發清嘯¶
溪女不𦘕眉愛聽畫睂鳥夾岸一聲啼曉山青未了¶
來船桅竿髙去船櫓聲好上水厭灘多下水惜灘少¶
家住溪東西共飲門前水對面不聞聲長灘響十里(十/里)<md:KR4f0044_SBCK_004-25a>¶(長灘在界/口司上)¶
漁家少小女見郎嬌不避日莫並舟歸鸕鷀方晒翅¶
橋壊笮繋繩水淺牛可跨牛背渡溪人須睂緑如畫
<pb:KR4f0044_WYG_004-34a>
屯溪船上客前度去裝茶娶得東村婦經年一到家¶
　　　威平鎮舊名青溪洞韓蘄王擒方臘處¶
舊日青溪洞英雄一戰歸江關留故壘草木震餘威路¶
僻烽烟静時平盜賊稀悲笳吹薄莫峭壁冷斜暉¶
　　　入歙州界¶
青山寒更髙白日冬易暮篷腳影初斜濛濛入烟霧¶
　　　鮎魚口中流一山俗名小普陀絶頂佛閣頗盡¶
　　　結攬之勝<md:KR4f0044_SBCK_004-25b>¶
<pb:KR4f0044_WYG_004-34b>
神山海外絶經過此地名傳小普陀兩岸樓臺疑蜃氣¶
中流日月隘鼇波桑田有刼終成幻松頂盤空老作窩¶
我是游人憐偶到鐘聲回首夕陽多¶
　　　從屯溪坐竹筏至休寧縣¶
江路西來盡輕裝稱竹船人家新屋宇村落好山川沙¶
塌魚跳岸蘆荒雁下田怕談兵火事猶記八年前¶
　　　遊休寧城南落石臺¶
一片蒼雲䕶無端墮碧空離竒存石性刻畫憎人功(巖/間)
<pb:KR4f0044_WYG_004-35a>
(刻石多/俚鄙語)只有朝陽到偏宜曲水通峭寒難久住酒醒忽¶
西風¶
　　　過齊雲山麓<md:KR4f0044_SBCK_004-26a>¶亂峰尊白嶽一水接青溪雲自香爐出天盤石磴低勝¶
游憑指顧倦路失攀躋游子匆匆意征途只向西¶
　　　晩至漁亭¶
小步聞名好到來頗覺煩鈴聲驢背米簰户水窮村旅¶
食豐年便方言晩市喧黄茅山百折此路指祁門
<pb:KR4f0044_WYG_004-35b>
　　　祁門¶
二水走江湖下流極瀾翻濫觴不盈尺小縣同發源一¶
支下錢唐余家東海亹直從朝宗處溯洄到山根西流¶
入鄱陽鯨口谺然吞飄飄孤帆色帶雨辭烟屯水流自¶
相背客意難並論五丁誰能驅頑石劃輿坤鏟除恐不¶
勝徒費斧鑿痕浩浩江湖流一道疾於奔關梁近增税<md:KR4f0044_SBCK_004-26b>¶亦如石塞津寧觸石磯怒莫逢關吏嗔君㸔商賈路辛¶
苦趨祁門
<pb:KR4f0044_WYG_004-36a>
　　　發猴潭出倒湖¶
石惡狀争變波喧勢就低小舟輕畏路百折下危溪雪¶
意雅先覺寒光霧易迷似聞魚米賤已過浙江西¶
　　　浮梁縣¶
苦霧吞江去茫茫出逺津長程催短晷白骨散青燐城¶
小初經亂民愚久疾貧琵琶臨老妓容易嫁商人¶
　　　景徳鎮觀御窑瓷器歌¶
浮梁縣西開畫棟御厰燒瓷供輦送江天漠漠生黒雲
<pb:KR4f0044_WYG_004-36b>
百竈烟浮日光動初看兩眼炫青紅夜入孤舟夢龍鳳<md:KR4f0044_SBCK_004-27a>¶文成璀錯羽毛活勢健開張牙爪弄畫彩新添寳石&KR2245;¶
異光欲走黄金汞頗聞中使出三年十斛缸成選難中¶
至尊服御崇節儉珍錯屢却遐方貢即看嗜好非異物¶
器象雖精本日用同時玉瓚注黄流古玩金魚配清供¶
君不見宣成嘉萬舊官窰散落民間價自髙博古圗成¶
曾進
御猶容欵識倣前朝
<pb:KR4f0044_WYG_004-37a>
　　　登饒州鄱陽樓八韻¶
東北山根削西南地軸摧豫章帆不斷彭蠡雁初廻再¶
見孤城闢翻憐往日災江湖銷戰伐荆棘妬亭臺旅望¶
天邊豁雄心亂後灰殺霜冬旭暖釀雪曉雲開欲去猶¶
延竚無聊奈獨來未除豪氣盡飄蕩媿詩才<md:KR4f0044_SBCK_004-27b>¶　　　曉渡鄱陽湖¶
三更我夢滕王閣東北風髙響簷鐸覺來舟子已開篷¶
澹月㣲痕天一角須臾湖面過如飛霜氣撲船人攬衣
<pb:KR4f0044_WYG_004-37b>
蒼茫烟霧來時路水底紅輪吐半規也知此景殊不惡¶
失意翻令感牢落少文四壁有江山何苦年年事飄泊¶
　　　送又微姪自豫章東歸兼示徳尹¶
垂老雙親驗髩絲薄游仍欠草堂貲關河最左勞人計¶
猿鶴能寛閉户期落拓生涯吾自笑滯留情事爾應知¶
從教物論分優劣㸃檢初心也旋疑¶
　　　錢玉友自嶺南來¶
萬里歸裝一葉身何縁相見即相親世無元九知音少<md:KR4f0044_SBCK_004-28a>¶
<pb:KR4f0044_WYG_004-38a>
客到東方自譽頻南北弟兄愁急雪關山踪跡悔勞薪¶
權輿殂落皆天意(羽獵賦萬物權輿/於内殂落於外)眼底休輕我軰人¶
　　　玉友别後寄詩二首次韻奉答¶
㑹合洵有縁此㑹乃絶竒數言甫投分鼓勵兼箝錘同¶
調世少人髙論宜卑之平生喜聞過指摘真吾師啟我¶
腹笥草當君囊中錐刺骨實中病苦口俄含飴自笑狂¶
奴狂况抱癡叔癡(來詩内一首示/聲山者故及之)全身受針砭豈獨論¶
文詞勉强學新粧未必盛副笄沈吟攬古鏡又恐嗤違
<pb:KR4f0044_WYG_004-38b>
時¶
浪游無近逺同作風塵面相顧眼雙青相期心一片勿¶
嫌去住乖各要眠食健布颿氷雪候風色五更戰青燈<md:KR4f0044_SBCK_004-28b>¶豫章城幾夜猶夢見書來感深愛金石矢不變因君激¶
壯志鎩羽敢辭倦(來書期余同/作都門之行)¶
　　　杜肇余侍郎巡海閩粤故人嚴子愿在其幕中¶
　　　道出南昌詩以贈别¶
短裘夜犯章江雪快馬嘶風三十驛梅花催促使臣鞍
<pb:KR4f0044_WYG_004-39a>
楊柳春旂看一色平生未識侍郎面才子翩翩杜陵客¶
與君昔别年月深約畧歲書更六七余行絶徼偶生還¶
舌在逢人那堪説半生出處禍亂定萬事蹉跎謀算拙¶
喜聞田横出海島旋見盧循免羈紲昔之滄海今桑田¶
萬户春耕破甌脱如君此去真壯遊幕府從容借籌畫¶
乾坤昇平我何樂差勝危疆事行役敝廬家世東海濵<md:KR4f0044_SBCK_004-29a>¶禁網佃漁寛水國遲爾同歸作飽餐巨魚雪㸃吳鹽白¶
(時初開/海禁)
<pb:KR4f0044_WYG_004-39b>
　　　喜陳允文自故鄉至¶
十日春風釋硯氷客邊詩句擬催徴愛題僧舍紗籠壁¶
恨事江城雪打燈壓擔書兼行李重飄蓬感為故人增¶
西山晴色差堪望髙閣何因載酒登¶
　　　題聲山姪仗劒擁書圗¶
君不聞王喬厭世方盛年飄飄笙鶴緱山巔神仙尚須¶
致身蚤何况富貴如流泉爾生負竒學書劍三十頭顱¶
行可見毛錐秃穎刀善藏毋乃多才累窮賤朅來汗漫
<pb:KR4f0044_WYG_004-40a>
事逺游劍首一吷徧九州下澤車中羞識面跕鳶豈必<md:KR4f0044_SBCK_004-29b>¶皆封侯歸來勌游凡幾日好酒好書兼好色明朝一笑¶
又出門惘惘都非可憐别時清氣壯驕不得依舊收身¶
弄文墨有田不耕男已長無米能炊婦非拙何縁此日¶
遂支扉難免他年聊捉鼻柳條風軟記騎馬木榻香清¶
夢調瑟余亦東西南北人圗中光景增太息¶
　　　元宵前一夕家觀察伯署齋小集次允文原韻¶
　　　(以下/甲子)
<pb:KR4f0044_WYG_004-40b>
又作春燈宴他鄉共此筵盤分柑味美(時有以四㑹/柑相餉者)月¶
傍燭花妍故態逢人發新愁被酒捐南州有懸榻我醉¶
且同眠¶
　　　與劉北海(君與令季太史俱先大/父門下士故篇中及之)<md:KR4f0044_SBCK_004-30a>¶我䧏庚寅月建午襁褓含飴及見祖升沈未定矩矱移¶
荏冉今年三十五客塵南北浪奔走家學淵源迷歩武¶
先子音容漸藐茫典型何處追王父小時猶記竊餘論¶
文集諸劉指堪數翰林風度杳莫即伯仲聲華憶明府
<pb:KR4f0044_WYG_004-41a>
布帆夜下十八灘幾日春風到南浦頗聞人頌神明宰¶
章貢循聲比卓魯(劉時宰/贑縣)一城烟樹起樓臺千里關河¶
静鞞鼓官閒往往飛鳬出緱嶺軒軒見霞舉此時我作¶
豫章遊却恠知名緣獨沮即論世講屬前輩小子投謁¶
固其所懐中一刺署姓名雙屐逡巡阻春雨先生忘年¶
復忘分先枉髙軒訪羇旅下車相揖亦有人此事今亡¶
乃聞古修名不立行可媿半臂重交義奚取謂余當有<md:KR4f0044_SBCK_004-30b>¶祖父風不料頭顱尚如許長身三世求形似毋乃籧戚
<pb:KR4f0044_WYG_004-41b>
嗟仰俯入門一笑想欲狂注目含情兩無語¶
　　　章江舟次送李斯年赴湖南幕府二首¶
同學紛紛起布衣文章聲價剰珠璣怪來五十髙常侍¶
猶自隨人側翅飛¶
瀟湘歸櫂我匆匆重到如君又不同若對亂前談亂後¶
不知誰識李元忠¶
　　　楚黄陶忠毅公以世胄協守寧前衛癸未城陷¶
　　　公殉節焉事具合肥宗伯行略其冡子上辛出
<pb:KR4f0044_WYG_004-42a>
　　　公畫像索題用舊韻¶
已陷金城破玉門𤓰沙河渭總啼痕捐軀㡬軰曾當局<md:KR4f0044_SBCK_004-31a>¶抵掌何人不大言五代鐡鎗傳畫像百年江月酹清尊¶
李家降表尋常事話到書生惱夢魂¶
　　　黄泥山村看桃同錢道耕倪上韓家兄子敬南¶
　　　城友日姪聲山¶
春洲雲煖烟濛濛天勢四垂濃靄中一望千檣萬檣外¶
綠楊芳草交青葱沿洄曲岸行數里小艇閣沙水忽窮
<pb:KR4f0044_WYG_004-42b>
捨舟聨袂赴村落勝境引入桃花叢迷離景光耀平野¶
爛熳髙燄燒晴空穠華似慳微雨著繁蕋欲拆朝陽烘¶
居民補綴好圗畫屋茅籬竹家家同沙灣汀瀅限南北¶
徑路曲折迷西東老人衣冠稱古貌往往負戴隨兒童¶
隔花姹婭自呼伴笑語已斷迎廻風牛羊未歸隘巷静<md:KR4f0044_SBCK_004-31b>¶雞犬亂走柴門通武陵光景在人世但患放棹無漁翁¶
兩頭絃管百壺酒醉夢一醒風塵胸江村草堂我亦有¶
頗笑此景他鄉逢韶華經眼况偶到有意留戀終匆匆
<pb:KR4f0044_WYG_004-43a>
章江夕陽催晩渡水面回看紅雲紅¶
　　　新栁詞和允文二首¶
輕烟和雨着梢頭萬縷千條作態柔落得游人春興懶¶
逺遮鄉路近遮樓¶
桃花輕浪過花朝溪女提魚渡板橋一種紅腮多貫柳¶
阿誰先挽最長條¶
　　　次韻酬别聲山姪¶
讀書恨不搜大酉結客每慚稱小友命窮共落磨蝎宮<md:KR4f0044_SBCK_004-32a>¶
<pb:KR4f0044_WYG_004-43b>
木偶尋常嘲土偶身輕勌翼尚江湖力困常鱗等淵藪¶
蚤知去住兩牢落曷不杜門乃奔走章江二月春風顛¶
横管孤吹折楊柳愁來襆被思决去貧戀家居恐難乆¶
青燈聽雨且鳴雞白眼看雲又蒼狗醉眠夜夜長加股¶
欲出朝朝還被肘行裝偶到急雪前歸棹纔移禁烟後¶
有生光景爾許過懐抱逢人詎堪剖酒尊一澆壘塊空¶
如刲魚鼈去乙丑山妻不須視儀舌俗子合訝哆衍口¶
子今髙堂况白髪好去稱觴酌大斗天倫樂事古所難
<pb:KR4f0044_WYG_004-44a>
鬱鬱猶能居此否¶
　　　叠前韻詶别友日兄¶
弟生庚寅兄乙酉五歲肩隨稱棣友兒時嬉戲失同羣<md:KR4f0044_SBCK_004-32b>¶稍長衣冠就參偶雞豚近局接南北烟火深村望林藪¶
余游故知生理拙君亦何為轉蓬走夜雨燈挑江上花¶
春風夢繞門前柳男兒有懐莽未遂僂指半生時已乆¶
未能扣角事騎牛抑且埋名作屠狗不爾合甘原憲分¶
鶉結從渠見襟肘誰令志氣自摧頽漫著征衣隨短後
<pb:KR4f0044_WYG_004-44b>
君平季主世少人眼底升沈向誰剖頭盤叫噪抒狂憤¶
笑聽更籌移子丑忽然顧影還自憐氣塞神傷箝在口¶
豈應美好長貧賤定有光芒射牛斗勸君自信當益堅¶
適野不須謀可否¶
　　　三叠前韻留别恭庵兄¶
黄雞白日移卯酉失學無端負師友名微自甘時所棄<md:KR4f0044_SBCK_004-33a>¶命隻敢嗟吾不偶(出李廣/傳注)惟兄諒我謂我真野鳥心終¶
戀郊藪君家如圃大可憶甃石開池煩下走朅來搔首
<pb:KR4f0044_WYG_004-45a>
動鄉思想像春天好花柳阿翁官髙諸子秀世業平泉¶
必長乆余也先疇漸抛棄熊虎何當子命狗從教乆痩¶
帯寛圍遑問長貧衣露肘低顔分出古人下尚冀鞭羊¶
視其後愛君玊樹臨風前老蚌明珠一雙剖杜陵兩男¶
養無益少長何堪集癸丑八百桑株十具牛經營無物¶
貽黄口願君綵衣侍歸駕莫謾折腰為五斗某丘某水¶
記釣遊許我題詩草堂否¶
　　　四叠前韻詶别允文
<pb:KR4f0044_WYG_004-45b>
與君訂交從己酉鄉社無多推益友文瀾一篇論警䇿<md:KR4f0044_SBCK_004-33b>¶詩格千言誇對偶白睂三馬人所畏(北史馬子亷兄弟/三人皆能文時有)¶
(三馬皆白/睂之譽)昆友聨翩出才藪余時懐槧初出遊未免籍¶
湜汗且走蘭苕翡翠争秀句何異飄風嫋垂柳登塲鹵¶
莽拙用長堅壁逡巡困持久契舟已往莫求劒畫虎雖¶
成終類狗君今落筆更老成歛手薑芽看運肘但思上¶
第𢠢眼前肯顧虚名計身後精金百鍊行自惜璞玊一¶
圭猶待剖丁年行笈記癸辛甲族科名豔丁丑(謂允文/從祖素)
<pb:KR4f0044_WYG_004-46a>
(菴相/國)未能飽飯便汝腹也學饑驅餬我口客中告别别¶
倍難濁酒直須傾一斗暫留幾日辦歸裝長說倦遊今¶
果否¶
　　　同聲山姪過羅飯牛禮洲草堂别後賦寄用昌<md:KR4f0044_SBCK_004-34a>¶　　　黎寄盧仝韻¶
先生老向塵埃裏有志竟成髙蹈矣衣冠已與世人同¶
猶自芒鞋髙屐齒竹溪(羅舊居/地名)茶園寛十畝春雨分膏¶
給妻子清風七椀生冠石(寧都冠石茶出飯牛/手製者品在顧渚上)絶跡杜
<pb:KR4f0044_WYG_004-46b>
門凡二紀買山定有賣山人窮乃辭鄉奚足恥舊莊唱¶
和傳裴迪亂國流離傷董祀巢由逃世事果難身未出¶
山名滿耳一聲長嘯落天半散作雲烟隨處士都無猿¶
鶴愧林巒絶少鷄豚餽鄉里獨攜筆墨與人際堅臥有¶
時呼不起南州懸榻尋常下小技似可供驅使彼皆金¶
夫勢力求未許感恩况知己豈惟落筆不輕易立品潔¶
身從此始淨明菴主石田翁前軰風期㸔未已半生衣<md:KR4f0044_SBCK_004-34b>¶食天故吝稍稍芻薪給騄駬硯田一片歲有秋食力聊
<pb:KR4f0044_WYG_004-47a>
用代耘耔先生猶云吾負疚嬾惰無端釋良耜故人往¶
赴河陽幕本不希心榮膴仕先生療貧䇿又竒獨往孤¶
行竟誰恃禮洲草堂地清絶見說賃舂連圮址易堂人¶
物近無多把臂此來君準擬萍踪怪底成相左雨雪殘¶
冬悵無似朝朝江口望歸帆百日奚童&KR0034;生趾春深沙¶
溆停烟榜有客忽傳君至止廿年馳想結深企欲致髙¶
人我何以急呼阿咸(聲/山)徑造門渇馬奔泉勢難俟先生¶
應門無五尺反鎖柴荆入村市歸來蕭寺忽相逢一臂
<pb:KR4f0044_WYG_004-47b>
初交乃狂喜招呼雙屐過江閣草草杯槃有真理乞君¶
畫稿幸不辭謂我頗可尋涯涘斯人不因筆墨重獨行<md:KR4f0044_SBCK_004-35a>¶自足傳野史即從畫品論髙下清矯寧讓營丘李我詩¶
不工何足酬别後空慚寄雙鯉¶
　　　芙容庵水亭¶
徑轉春陰午未移小亭如葢俯漣漪柳邊風到鱗鱗活¶
鏡裏欄開面面宜欲去興狂呼酒伴重來緣淺看花時¶
此間著我真塵俗何用多留疥壁詩
<pb:KR4f0044_WYG_004-48a>
　　　清明風雨舟發南昌允文聲山追送於江干更¶
　　　以數言留别¶
竹鷄啼苦催清明滕王閣前春水生西山髙入雲霧裏¶
雨勢下壓洪州城桃花杏花半狼藉岸柳自拂孤舟輕¶
連朝有約同買棹二子未果余徑行雲山欣欣赴歸路<md:KR4f0044_SBCK_004-35b>¶烟樹漠漠愁離程布帆風急不肯住到家正及聽新鶯¶
　　　康郎山功臣廟十四韻¶
疇昔驅除㑹英雄想像間驆移青雀舫酒灑白茅灣鷹
<pb:KR4f0044_WYG_004-48b>
隼摶空擊鯨鯢授首還波濤經虎尾矢石避龍顔一戰¶
西南定羣公䇿力間死方開國運生不㸃朝班紀信無¶
遺恨曹成本世官顯榮褒後裔茅土愴重頒奕葉將軍¶
樹(廟前古槐相傳明太祖/破偽漢時封為將軍)中流砥柱山炎風焚鐡券石¶
馬嚼金環黄屋今無跡朱旗閃尚殷太平何事業要害¶
此江關廟貌瞻嚴肅時情易險艱興亡他日事清泪獨¶
潺潺¶
　　　餘干道中<md:KR4f0044_SBCK_004-36a>¶
<pb:KR4f0044_WYG_004-49a>
新烟幾㸃散晴霞逺岸殘桃晒網家莎草一汀長帶鷺¶
湖田二月已鳴蛙葱葱曉日銜山秀裊裊春風赴柳斜¶
自笑薄遊縁底事漲痕空記去年沙¶
　　　昌江竹枝詞八首¶
浮梁縣西山漸平浮梁縣東水更清濛濛天氣長如雨¶
臥聽前灣水碓聲¶
甆石硠硠轉轆轤舂砂淘&KR2245;有精粗年來御厰添窰户¶
不種山田另起租
<pb:KR4f0044_WYG_004-49b>
㯶櫚葉瘦芭蕉肥菜花半開桃李稀背山園圃蜜蜂出¶
近水人家燕子飛¶
糓雨前頭茶事新提筐少女摘來勻長成嫁作隣家婦<md:KR4f0044_SBCK_004-36b>¶勝似風波盪槳人¶
船頭船尾不多髙盡日争先走怒濤博得夜來春睡熟¶
一篷烟雨半枝篙¶
小兒灘頭水沒磯幾㸃雨著行人衣草煙迎岸翠撲撲¶
牧笛未歸鵝鴨歸
<pb:KR4f0044_WYG_004-50a>
一繩飛界兩山頭積石排樁抵截流驚起野鸕鷀箇箇¶
五更風浪網初收¶
村殺山家唱四時本鄉歌好少人知愛他曲水如巴字¶
别與新詞譜竹枝¶
　　　齊雲山六絶句¶
仄徑丹梯萬仞懸石楠擁葢不知年不因鐡笛吹山裂<md:KR4f0044_SBCK_004-37a>¶那得游人到洞天(右天門/)¶
雨織龍梭香作涎四時不斷吐飛泉藕絲簾子玲瓏影
<pb:KR4f0044_WYG_004-50b>
捲起晴雲别有天(右水簾洞/)¶
兩峰獅象對峥嶸鐘鼓聲中玉座清夜夜河魁瞻北闕¶
羽衣天半坐吹笙(右真武殿/)¶
禹鼎神姦散九州誰教一柱峙丹丘白雲已鎖塵寰斷¶
還有香烟在上頭(右香爐峰/)¶
急歸悔不上匡廬辜負峰南大小孤恠事此來仍滿願¶
已看五老又三姑(右五老三姑峰/)¶
輕身直上挾天風雨外天都望或封安得近南長見日
<pb:KR4f0044_WYG_004-51a>
與排三十六芙蓉(右紫霄崖/)<md:KR4f0044_SBCK_004-37b>¶　　　武林寓樓與徳尹夜話¶
迎面蛛絲落幾番每從逺信報平安各驚顔狀他鄉換¶
一落江湖戢影難犵鳥蠻花天萬里朔雲邊雪路千盤¶
六年踪跡連牀話大似羌村夢夜䦨¶
　　　立夏前三日集汪寓昭願學堂兼留别姚天寰¶
　　　顧九恒沈昭嗣陳廣陵章豈績馮文子嚴定隅¶
　　　及家徳尹時余將入燕二首
<pb:KR4f0044_WYG_004-51b>
一櫂江城又隔年春雲春樹記尊前故鄉樂事留髙㑹¶
獨客關心奈别筵興罷艷歌重按拍酒闌孤月正當天¶
年來事事輸人後齒序慚居六子先(同㑹十人余/齒在第四)¶
綠酒紅燈促坐深無多同調况知音琢磨頗望成全璧<md:KR4f0044_SBCK_004-38a>¶激烈何須到碎琴起舞自憐中夜影急觴難緩此時心¶
軟塵十丈騎驢去怕被人傳倚樹吟(出莊/子注)¶
　　　西水讌集留别姚夢虹宋受谷張王士張介山¶
　　　邵翼雲金子由吳震一卓次厚九如
<pb:KR4f0044_WYG_004-52a>
南路風濤北路塵歸艎纔泊復征輪三秋斷梗如遊跡¶
一座清風抵故人壁壘降旗文戰罷乾坤攬轡客懐新¶
天涯珍重臨岐意只有貧交不諱貧¶
　
　
　
　
　
<pb:KR4f0044_WYG_004-52b>
　
　
　
　
　
　
　
　敬業堂詩集巻四<md:KR4f0044_SBCK_004-38b>¶<md:KR4f0044_SBCK_005-1a>¶
<pb:KR4f0044_WYG_005-1a>
欽定四庫全書
　
