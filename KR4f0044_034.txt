# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:16.504759
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB04n0273-034敬業堂詩集-卷第三十四.
<pb:KR4f0044_SBCK_034-1a>¶
敬業堂詩集卷三十四¶
　　　　　　　　　海寧　查愼行　悔餘¶
　　西阡集(起丙戌十月/盡十二月)¶
　凡詞臣請假&KR0089;親者例移吏部須六年俸滿方與彚¶
　題余自癸未入館甲申授職通計前後歷俸未滿四¶
　年丙戌秋杪隨　駕歸自口外於直廬冐昧陳情叨¶
　蒙　聖恩俯允所請誠異&KR0070;也回思先母見背已三¶
　十五年先君棄飬已二十九年矣長恐溘先朝露負¶
　土無期今乃得買地西阡歸營大事吾子若孫履斯¶
　阡也當念貧家&KR0089;親之不易益感　聖朝卹下之深¶
　仁則兹集所留特涕泗之痕而已¶
<pb:KR4f0044_SBCK_034-1b>¶
　　　恩賜白金二百兩恭紀十韵¶
竊祿淸華地霑　恩湛露天朱提頒少府白鏹逮微員¶
優倍三年俸榮踰萬&KR0223;錢貺非金穴比　㫖自玉堂宣¶
重馬歸時載空&KR0809;&KR0024;處穿春衣還質庫客座設靑氊&KR0064;¶
富隣翁問長貧㸑婢憐每持淸白誡長望子孫賢不敢¶
&KR0499;　君惠行將置墓田孤生餘頂踵感涕爲光先(時先/人尚)¶
(未營葬將以/賜金買地)¶
　　　乞假&KR0089;親南歸　睿賜騾馬二匹恭紀二十韵¶
連&KR0016;　東朝出輝煌照路岐來従蒺藜&KR0080;産自渥洼池¶
騾馬名雖别龍麟種並孳&KR0238;光明似鑑(騾色/純黑)紫燄&KR0243;無¶
疵(馬色/純紫)抖擻塵沙浄開張骨骼竒八蹄行互舉&KR0031;尾立¶
<pb:KR4f0044_SBCK_034-2a>¶
交垂共飲無踶齕同槽免縶維曹韓師&KR0030;理湛岳比妍¶
姿(東坡詩馬中/湛岳有妍姿)天廐方登用房星忽下移聮翩驚異數¶
蕃錫荷　恩私臣本駑駘質生逢　特逹知昨來衣白¶
祫今去鞚靑絲屬有駈馳分眞當愛惜&KR0016;芻茭慙厚給¶
鞭策敢輕施每憶重經處寧忘徒歩時雪深東郭履寒¶
勒㶚橋詩歸徑逡廵識㫄人&KR0204;&KR0039;疑力衰輸盛壯心在¶
兾追隨數齒殊多感齊衡轉自&KR0339;長鳴同戀　主臨發¶
又遲遲¶
　　　將出都㽞别院長及同直諸公四首¶
有生長恐負　君親白首淸班忝後塵蘭畹草生聊自¶
託鳳池鷗入亦相馴&KR0028;門桞色三經夏苑路花光四及¶
<pb:KR4f0044_SBCK_034-2b>¶
春緫是　恩波最寛處就中容得濫竽人¶
窀穸先人久未營隨身挈涕每縦横微官敢作歸田計¶
聖主能憐負土情篋有　賜書裝不薄&KR0809;惟襆&KR0013;累差¶
輕只慙駑鈍宜長放尚與驊騮逐隊行(去年九月/皇/上賜馬一疋今)¶
(年十月/皇太子賜騾馬二/疋院長亦曽惠馬故及之)¶
勿論解組與彈冠直爲　天髙仰報難情重繞朝新贈¶
策夢深星瀨舊投竿　九重禁闥深嚴地七品年勞本¶
分官倘許衡茅專一壑猶能曝背話　金鑾¶
得歸未掃舊巢痕(用東坡/詩中意)去住心&KR0012;但自捫列宿回瞻¶
天北極单車獨赴國西門檀溪屋老將誰主栗里田蕪¶
尚有村長羡&KR0256;鴻在寥廓不曾輕受稻梁恩¶
<pb:KR4f0044_SBCK_034-3a>¶
　　　與&KR0243;木别於彰儀門外¶
自我住京師五年裘換紵名成時巳晚　恩重歸敢遽¶
子臣虞兩負方寸亂徐庶請急太匆匆痛深創寔鉅親¶
亡未克&KR0089;貧到傷心處追憶初䘮時悲端非一緒汝時¶
尚角丱至性本天具今來强仕踰將伯寔堪助同歸苦¶
未得(時弟亦欲乞/假而未遂)万事料難預送我出修門殷殷戒徒¶
御我行營大事家督難自恕饑凍固其常兒孫何足慮¶
來&KR0016;蹇驢來去駕柴車去風吹日杲杲飄散蘆花絮灑¶
淚各無言哀歌聊自叙¶
　　　晚抵良鄉¶
近畿積雨後大道成塗泥舊時攔馬墻今作蓄水堤眼¶
<pb:KR4f0044_SBCK_034-3b>¶
中有岐徑涉足恒恐迷正賴&KR0012;塔髙前行辨東西南來¶
者誰子賔従相排擠光輝溢路㫄簇簇千輪蹄倉卒爲¶
引避我車若雞栖¶
　　　早過涿州¶
曙色朦朧十里橋城端&KR0031;塔聳岧嶤層氷欲裂風何横¶
濃日如熏霧忽消新闢河淤半蕪沒舊攀沙柳尚蕭條¶
出畿便是田園路南望三千未覺遥¶
　　　五更發髙碑店¶
久作京華客郷程夢易迷分明茅店月猶誤早朝雞¶
　　　食安肅菜¶
老夫居貧曾種菜露韭霜菘成替代朅來竊食大官厨¶
<pb:KR4f0044_SBCK_034-4a>¶
百罋黄虀剰餘債歸程晚經安肅縣一碧環城雪初葢¶
流涎大似逢麯車頥朶腸鳴難久待頃筐雖乏園官送¶
求益何妨擔夫賣銀刀削葉土銼烹柔滑淸甘美無對¶
花猪肥羜真堪唾野飯村沽差足配家童相顧旁愕眙¶
不信主人心篤愛我願當官知此味朘剝毋爲里閭害¶
又願民間無此色春社祈年秋報賽菜畦不蟥田不蝗¶
過客盤餐聊一快¶
　　　渡三义河沙滋唐三水合流於此¶
百里平陂際白沙滋唐兩泒滙三义樹頭小扇風旗影¶
舊識中羊(村/名)賣酒家¶
　　　重入束鹿境宿淸官店先&KR0009;兒建十二韵¶
<pb:KR4f0044_SBCK_034-4b>¶
上谷南來少戌墩(自張墩以南/道㫄無堠)天寒日薄易黄昏重穿¶
野水平沙路又宿柴門老樹村地逺郊圻殊僻左人隨¶
歲月劇驚奔逺迎何敢煩丞尉(黄丞趙尉/至此相迎)再到惟欣長¶
子孫顧我便能偕隱否問渠可有去思存(時兒建循例/量移將離任)¶
(矣)一家飽暖踰初望百里絃歌盡　國恩捧檄當時聊¶
自慰折腰今日且休論仰邀天幸年頻稔下頼民淳訟¶
少&KR0072;成就汝爲無過吏保全家是舊淸門雖無餘力營¶
三徑已忝亷名逹　九閽酒盞乆抛思共把燈花何喜¶
遽能繁明朝飲馬滹沱側好對淸流騐髩痕¶
　　　乙亥秋與許霜巖同過深州忽忽十二年矣重¶
　　　經此地題壁依然時許逺宦滇南口占&KR0009;之¶
<pb:KR4f0044_SBCK_034-5a>¶
飛鴻一散天南北&KR0204;爪痕従壞壁留惆悵城南獨吟客¶
夕陽隨影過深州¶
　　　饒陽道中作¶
我前冬日暖我後北風狂向背茍異宜一身判陰陽矧¶
乃别形體疾痛焉能詳造物豈不仁饑寒盈道&KR0342;目存¶
力匪逮惻惻中自傷¶
　　　曉&KR0036;河間黄昏抵大城縣¶
瀛海東來路漫漫百里長田荒薪比桂潦退鹻如霜牛¶
跡迷朝霧鴉聲散夕陽誰憐畿內地經眼有蒼涼¶
　　　奉謁座主少宗伯許公於大城官署敬呈二律¶
一城斗大控河壖析木遥従天漢連永賴渠成傳万世¶
<pb:KR4f0044_SBCK_034-5b>¶
<pb:KR4f0044_SBCK_034-5b>¶
一咲那知是老翁¶
　　　崮山栢¶
戢戢排行欲及千黄楊小厄故依然廿年野火荒山道¶
看爾幾成刼後仙¶
　　　長淸山行¶
曉露趂殘更荒雞失次鳴嚴霜升井氣落木走風聲磵¶
道衝沙聚山牆叠石成大都生癭俗磊塊緫難平¶
　　　㤗安州題壁¶
少負狂名老好竒逢山興&KR0036;尚淋漓如何十度城南宿¶
不敢輕題望岱詩¶
　　　長至日山左道中即目書懷二十四韵¶
<pb:KR4f0044_SBCK_034-6a>¶
一線添歸日初陽放曉晴細泉氷底咽枯草燒餘萌土¶
瘠逢人問年衰換節驚滿前憐凍餒即事歎凄淸此地¶
初荒旱相傳半死生　至尊憂獨切當事責差輕足陌¶
千緡給留漕万&KR0070;盈不教移積粟專欲活殘甿碩鼠成¶
羣聚哀鴻四散鳴民貧寧樂禍官賑特空名受爵能無¶
愧増階竟冐榮牛羊難問種雞犬乍聞聲正使流亡復¶
懸知疾苦併如何經儉歲尚爾廢深耕垔餙郵亭麗修¶
治(平/聲)道路平戌旗&KR0031;&KR0215;堠墟落短長程僅免追呼擾幾¶
同力役征辛勤偕婦女率作及兒嬰望幸心雖結安巢¶
計未成　皇仁終見憫吏治亟宜更自咲犂鋤&KR0369;來隨¶
啇旅行何曾受芻牧直是惜&KR0276;惸暖律回郷夢寒&KR0069;付¶
<pb:KR4f0044_SBCK_034-6b>¶
宦情所祈年&KR0150;熟終老卧柴荆¶
　　　羊太傅故里¶
班書源可考系出㤗山羊世已經千載魂應戀故郷功¶
名論際㑹氏族閱興亡峴首沈碑後何須感歎長¶
　　　新㤗城南望嶅山¶
&KR0012;峯截斷連山&KR0899;大似人間獨立人地湧雲根浮縹緲¶
(一名靑/雲山)天生石骨痩嶙峋仰瞻㤗岱㫄無附平揖徂徠¶
近作隣不用多生閒草木免教榮落改冬春¶
　　　旅店食雉兎作¶
頻歲叨陪獵秋田雉兎肥中官馳馬　賜侍従掛鞍歸¶
北上何年再南烹此味稀經過慙野饋寂寞慰朝饑¶
<pb:KR4f0044_SBCK_034-7a>¶
　　　蒙陰城東十餘里地名城子莊壬午初秋曾一¶
　　　飯於此水旱之餘居民百餘家轉徙殆盡惟舊¶
　　　時逆旅主人在耳感歎不已紀之以詩¶
敗茅頽壁兩三間百室漂流偶一還記得往年題句在¶
豆花棚下看蒙山¶
　　　抱犢詞(桃墟道中見一老&KR0369;抱/黄犢&KR0016;驢而行戯作)¶
東村牛旤秋不熟别向村西買黄犢買成抱上蹇驢&KR0016;¶
驢尾稀如翁鬂秃驢今䭾翁復䭾畜歩歩施鞭毋乃酷¶
人情厚薄従古然或加諸&KR0176;或墜淵¶
　　　古明鏡詞(見道㫄醜/婦而作)¶
人間有真色嬌者顔如蓮東家欲效之紅白調朱鉛衆¶
<pb:KR4f0044_SBCK_034-7b>¶
方賞塗抺羣謂醜者妍好女不自明詎藉㫄人憐妍&KR0896;¶
果若従人定何用團圞鑄明鏡¶
　　　沂州出山¶
沙淺沙深突復㘭一行疎樹帯烟郊山經齊魯靑纔了¶
馬渡洸沂碧未膠小圃重樊因枳椇浮橋粗就賴蘆茭¶
經旬尚滯黄河北漸喜魚羮入客庖¶
　　　淮北聞雁¶
風急霜淸欲渡淮數聲客夢驀驚回與誰好作江湖伴¶
(東坡詩我衰&KR0009;江/湖老伴雜鵞鴨)憐汝亦従邉塞來殘月曉催千片落¶
長天寒曵一繩開蓮房菰米沈波後集澤群多亦可哀¶
(夏秋之交淮/南北皆&KR0013;水)¶
<pb:KR4f0044_SBCK_034-8a>¶
　　　従宿遷登舟連夜渡河¶
勞筋貪暫息買棹聽漁歌漸與江淮近自然鴻雁多涸¶
沙無斷岸急浪有盤渦忽報晨氷合吾舟已渡河¶
　　　黄河中流見月出口占一絶¶
誰謂河流濁吾疑徹底淸一眉殘月影鏡裏看初生¶
　　　&KR0036;淸江浦二首¶
南來歩歩逺風霾川路晨征一倍佳竹&KR1850;蒲帆渾不用¶
櫓聲如雁下長淮¶
編蘆縛荻聚成堆大舸多従江外來試問老堤堤畔柳¶
年年辛苦爲誰栽¶
　　　重晤大司農徐浩軒先生於淮上二首¶
<pb:KR4f0044_SBCK_034-8b>¶
邉風朔雪灑重裘猶記鋒車一夕留却到淮陽冬候暖¶
滿窗紅日話中秋(中秋前先生復/命至塞外/于柳林口行帳中盤桓半日)¶
河堤本是司空職計相重乗使者軺舘閣人情久延竚¶
江湖粗了合還朝(先生以大司農兼翰林掌院教/習庻常似不應久于外故云)¶
　　　張運靑先生見餉食物遣人逺致于四十里外¶
　　　以詩奉謝¶
見說官㕑儉淮流孰與淸於公無媿色餉我見真情追¶
送煩郵使分嘗徧老兵道㫄傳異事此客勿相輕¶
　　　寶應雨泊¶
冐雨衝泥取次行多年不聽滴篷聲此聲好是治聾藥¶
老耳&KR0012;燈分外淸¶
<pb:KR4f0044_SBCK_034-9a>¶
　　　曉晴&KR0036;寳應喜得順風先&KR0009;德尹揚州¶
安宜城外雨餘天晨旭初生血様鮮湖似貫珠行不盡¶
(秦少游詩髙郵西北多/巨湖纍纍相連如貫珠)雲隨飛鳥勢争先離心各抱三¶
年外短夢難禁兩日前一事報渠差快意好風添送順¶
流船¶
　　　掛帆行六十里將抵界首風&KR0020;轉狂小舟不敢¶
　　　下閘戯成二絶¶
閘口狂風撼柁樓隄邉驚浪聚浮漚何妨暫作須㬰住¶
只&KR0312;荒灣遇石尤¶
石尤風&KR0131;人知避我獨逡廵避順風不謂有風行不得¶
掛帆何必&KR0485;流中¶
<pb:KR4f0044_SBCK_034-9b>¶
　　　髙郵道中¶
北風吹折荒灘蘆四無頃畝純浸湖周遭三十六陂水¶
中置一城形覆盂(蔣之竒詩中間可以置/戌城隱然髙阜如覆盂)城頭角聲曉¶
如訴城外人家半漁戸我來正及積潦&KR0053;但見飛鳬導¶
前路買魚射鴨值幾錢所愁米貴㕑無烟水郷作客大¶
不易嗟爾居民誠可憐¶
　　　大雪夜泊&KR0050;洲二首¶
茱茰灣北晨沽酒&KR0050;字洲南夜泊船我自只如常日醉¶
人言風雪滿江天¶
歸途未免防氷雪一月晴和竟似春今日漁簑堪入&KR0030;¶
天公原不薄歸人¶
<pb:KR4f0044_SBCK_034-10a>¶
　　　雪後渡揚子江¶
廿里風程一霎間海門晴色帯潮還白頭浪裏参差影¶
看盡江南雪後山¶
　　　舟過丹陽有感於范堯夫事漫成一律¶
郵籖朝過曲阿城又是江東第二程一刺投名羞俗態¶
十年爲客見人情當時已少郭元振故友誰如石曼&KR0056;¶
預遣家書刻歸日兒童不用逺相迎(是日遣老/僕先歸)¶
　　　三十年來舟過無錫未嘗再游惠山口占解嘲¶
來往如梭三十年不曾重酌德池泉他時終作法雲老¶
償取平生未了緣¶
　　　膠山在無錫縣東四十里九域志云山南有梁¶
<pb:KR4f0044_SBCK_034-10b>¶
　　　蕭侍郎故宅今無可考矣¶
蕭蕭雁鶩鳴枯蒲南朝侍郎宅有無膠山漸近惠山逺¶
中隔芙蓉一片湖¶
　　　渡尚父湖晩抵虞山二首¶
烟村雨浦逓灣澴忽入澄湖杳藹間常愛大癡横幅好¶
不知粉本在虞山¶
長松髙下蔭坡陀老柳參差蘸碧波咫尺吳門風景别¶
山塘十里稻堆多¶
　　　過錢玉友河亭話舊二首時已&KR0053;身奉佛但未¶
　　　廢飲耳¶
團蒲㫄着一龕燈韁鎖中無杜伯升(事見東/坡詩)長恐入門¶
<pb:KR4f0044_SBCK_034-11a>¶
遭痛棒對君吾是啞羊僧¶
不愛天花作道塲万緣消盡酒難忘(白樂天有何/處難忘酒詩)従今¶
方丈維摩室添瓣淸香祀杜康¶
　　　與許暘谷時許初自山右歸¶
一咲還家未覺貧奉承堂上白頭親可憐我亦稱人子¶
負米歸來晚爲身(少陵詩負米晩爲/身每食臉必泫)¶
　　　西阡雜感五首¶
銜恤三十年今方卜城域有身彌自痛負土假人力¶
　　　其二¶
兩山如玦抱一水縈紆注落葉滿西阡别家墳上樹¶
　　　其三¶
<pb:KR4f0044_SBCK_034-11b>¶
坡陁非丈五馬鬛是新封小著樊籬䕶須防鹿觸松¶
　　　其四¶
墓田故無多又占數間屋庶望子孫賢旣耕且還讀¶
　　　其五¶
一門四兄弟去住難自主丙舎幸已成神傷對牀雨(時/潤)¶
(木乞假/未得)¶
　　　除夕與德尹信菴守歲二首¶
驐雞篘酒餞殘年餽歲郷風自昔傳不爲盤餐營口腹¶
老來情味合歸田¶
家貧未免思游宦及至成名累有官畢竟啇量何計穩¶
白頭兄弟一堂難¶
<pb:KR4f0044_SBCK_034-12a>¶
　迎鑾集(起丁亥正/月盡一年)¶
　　丙戌偪臘抵家營先人塟事畢將於西阡築舎爲¶
　　休息計㑹　天子閱河南廵在籍臣僚例應逺迎¶
　　明年正月買舟渡河隨　鑾自淮陽抵江寧至蘇¶
　　杭五月初於髙郵送　駕再展六月之假乃復歸¶
　　里通計一年中息肩不過二百日懶不作詩僅得¶
　　如于首¶
　　　園梅垂放而主人將出門口占一絶¶
氷雪禁繁蕋莓苔褁老枝吾閒猶未得不謂爾開遲¶
　　　錢玉友有見&KR0009;長篇極論作詩之㫖終以傳世¶
　　　相期許兼承不朽之託連日阻風虎丘舟中無¶
<pb:KR4f0044_SBCK_034-12b>¶
　　　事賦此奉詶¶
吾觀工&KR0030;人胸本藴丘壑雲烟資變幻山水赴脈絡又¶
聞國手碁惜子不輕落翻新布竒勢全局如一著良醫¶
去成見因病施方藥巧匠先量材運斤乃盤礴羿射無¶
詭遇騶琴有醳攫髙僧厭苦空八棒解拘縛老仙出狡¶
獪九鎖啟槖籥惟詩亦云然衆美視斟酌神功須力到¶
佳境豈意度人皆信手成孰肻苦心作同心得錢子洞¶
見非隔膜惜哉方逃禪此道付糟粕偶然一吐露萬&KR0090;¶
互醻酢足知精進幢隨事無退却投篇過推許不量余¶
所怍平生知已分夙昔愼唯諾寧待遲暮年重爲不朽¶
託君其益自愛藏藁手親削(玉友近編所作詩/九卷名撫雲集)¶
<pb:KR4f0044_SBCK_034-13a>¶
　　　夜泊京口¶
誰信勞生有路難山川猶作故郷看風翻石壁連城動¶
潮滿江船出口寛細火一星疑逺市重裘二月尚春寒¶
東君不管梅花信任向髙樓笛裏殘¶
　　　奉和座主相國澤州公吳橋道中見&KR0009;之作敬¶
　　　次原韵(時扈/蹕南廵)¶
浮浮薊北烟曖曖江南樹聞公陪輦出延竚凡幾度早¶
梅已飄香繁杏亦修嫮惟占燕雀喜詎觸蛟蜃怒挂席¶
下淸淮馳情快前遇詩髙有孤唱興愜無長路絮暖茱¶
萸灣風輕桃葉渡舊遊吟未足更向湖山去¶
　　　院長揆公出都時亦有詩見&KR0009;淸江舟中出以¶
<pb:KR4f0044_SBCK_034-13b>¶
　　　索和奉次原韻並簡唐東江考功¶
淸音天半落松杉吟&KR0342;仙舟響亦凡夜雨一篙平㟁水¶
春蒲十幅渡河帆不辭醉咏花欹㡌預擬題&KR0109;墨漬衫¶
爲報東江老居士速馳詩逓荅來函¶
　　　揚州城外觀燈船和友人韻二首¶
琉璃一片暎&KR0226;瑚上有靑天下有湖㟁岸樓&KR0279;開晝錦¶
舩舩絃索曵歌珠二分明月&KR0053;光避千隊驪龍逐仗趨¶
不爲水嬉誇盛事萬人連夕樂堯衢¶
錦纜朱欄綵鷁群滿川春暖氣如熏倒窺銀海千枝&KR0395;¶
迸散金波五色雲雁齒初装虹有暈魚鱗不動水無紋¶
君王到處皆勤政猶自宵衣坐夜分¶
<pb:KR4f0044_SBCK_034-14a>¶
　　　題湘雨禪師宙亭詩集後師乞余作序故落句¶
　　　及之¶
九僧殁後名僧少今見詩中第十人傾倒盋&KR0809;千斛水¶
洗空衣祴七條塵秋田領鶴精神爽春谷聞蘭臭味親¶
不敢與師多作序欲離文字證前因¶
　　　初登金山¶
齋鐘浴皷平生夢垂老方成扈蹕遊忽聽潮聲分兩&KR0128;¶
信知樹影在中流千檣雲霧浮孤墖三島樓臺聚一漚¶
終脫朝衫穿野衲卓菴閒地幸相留¶
　　　淸明喜霽再登金山同院長作¶
片颿重過&KR0243;州城曙色東來海氣晴千&KR0039;桃花一江水¶
<pb:KR4f0044_SBCK_034-14b>¶
妙髙峰下作淸明¶
　　　雨後隨　駕&KR0036;龍潭抵江寧¶
晨隨羽衛&KR0036;龍潭雨氣初&KR0053;日色暹驛路馬嘶泥滑滑¶
野田雉雊麥漸漸六朝烟柳攀&KR0699;㟁三月風花賣酒帘¶
擊壌吹&KR0206;聲一槩尚煩　停蹕問茆檐¶
　　　隨　駕謁明太祖孝陵恭紀十二韻¶
明祖山林在　天家祀典昭千官隨虎旅萬乗駐鸞¶
鑣風雨東來近江&KR0028;北睇遥石城蟠&KR0899;厚靈谷蓄泉饒¶
&KR0546;兎何曾窟松楸竟不凋運雖經鼎革　詔特禁芻蕘¶
下馬坊猶聳祾恩殿忍燒遺民安率土　聖主念前朝¶
本以仁除&KR0064;還同舜紹堯統傳心有契社廢廟無祧陵¶
<pb:KR4f0044_SBCK_034-15a>¶
戸煩増置神宫儼舊寮覇圗卑六代園寢任蕭條¶
　　　院長見贈大篇過蒙推&KR0324;次韵奉酬¶
騷雅本正聲沿流乃盡變前賢不苟作寸錦勝匹練自¶
従篇什繁觀者目易眩公才擬日星有作万人見圭璋¶
旣特逹氣&KR0011;必引薦賞奇神有交嗜善誨不倦手持大¶
圓鏡盡攝諸方彦髙談折深源小智窮曼倩伊余好唫¶
咏宿昔弄柔翰駑駘百舎趨追&KR0185;不及半人言桃李春¶
自顧桑榆晏雄辭荷&KR0324;借照眼驚璀璨穆穆被淸風嘐¶
嘐&KR0036;將旦和章如草木披拂聊供&KR2412;¶
　　　自葑門至崑山舟中作¶
鯉魚橋外綵旗斜乙未亭邉皷笛譁六十四涇烟水色¶
<pb:KR4f0044_SBCK_034-15b>¶
半隨　鳳䑵泛桃花(鯉魚橋乙木亭皆在葑門外見丘/與權築塘記六十四涇詳吳郡志)¶
(中)¶
　　　立夏日吳山寓樓偕竹垞朱先生及鄭息廬馬¶
　　　衎齋素村家德尹爲櫻筍之㑹竹垞有詩和荅¶
　　　一首¶
夏木陰中夏日長小樓西靣吸湖光簾櫳昨夜猶春雨¶
花事今年偶故郷佳節重逄知幾度白頭一咲抵千塲¶
朱櫻紫筍家園味容易山㕑得飽嘗¶
　　　雨中隨　駕泛舟西湖次院長韵五首¶
看山曾向雨絲中靑苧竿頭弱柳風今日船従天上坐¶
亭&KR0279;不與昔年同¶
<pb:KR4f0044_SBCK_034-16a>¶
沿隄畫槳愛徐行但換橋坊不改名水墨圖中天一色¶
鷺鷥幾&KR0039;去分明¶
澄波何處著纎埃寺靣多従鏡裏開放鶴亭邉聊一憇¶
居僧猶記探梅來¶
揺曵垂楊淺水灣心隨魚鳥欲忘還裏湖行盡外湖出¶
又露西南兩角山¶
老去論詩敢自豪従公遊興尚陶陶䄂中㩦得西湖去¶
十幅吟箋勝薛濤¶
　　　昭慶僧樓同年佟淵若學士歩月見訪¶
滿川烟火氣熏蒸誰解&KR0251;門問老僧多謝同年能見訪¶
上樓初&KR0039;佛前燈(是夕湖舫/烟火最盛)¶
<pb:KR4f0044_SBCK_034-16b>¶
　　　和淵若學士西湖雜咏四首¶
短牆髙閣俯層瀾中有幽人洗眼看漫道放船隨處好¶
烟波終譲外湖寛(時淵若寓/叚橋外)¶
&KR0031;鳩啼雨又連朝濕翠濛濛隔㟁遥好片蘇公隄畔柳¶
暎人&KR0016;馬渡虹橋¶
賀監狂名老在無酒船一櫂未應&KR0012;心知不及閒鷗鷺¶
拂雨翹烟占此湖¶
四圍圖&KR0030;本天成三靣雲山一靣城多少才人吟不盡¶
尚留佳句待先生¶
　　　雨中過南湖訪老友盛鶴江二首¶
幾稍新竹透籬根一片蒼苔印&KR0282;痕六七年來閒不出¶
<pb:KR4f0044_SBCK_034-17a>¶
感君爲我特開門¶
烟雨迷離又一春舊遊如夢亦如塵萬緣消盡詩名在¶
猶替南湖作主人¶
　　　隨　駕重至虎丘寓直仰蘇樓下¶
好片生公石重來似十洲爲逄僧話舊猶認仰蘇樓¶
　　　聞兒建到家之信¶
爲貧而仕全家出末路何堪久别離書卷抛來飽魚蠧¶
田園荒後長榛茨&KR0485;流自信差能退廉吏誰云不可爲¶
比似遷官還校喜燈花爲汝報歸期¶
　　　吳門舟次喜遇&KR0243;木假歸¶
誰傳逺信自京華聞汝歸程漸有涯驟見尚疑俱作客¶
<pb:KR4f0044_SBCK_034-17b>¶
昨歸翻怪不同車半年氷雪愁爲減一飯江湖勸互加¶
錯料老夫詩是䜟白頭兄弟盡還家(予去年除夕詩有/白頭兄弟一堂難)¶
(之句/故云)¶
　　　重酌惠山泉¶
千章老樹蔭渟泓不忝茶經第二名急借匏尊蠲乆渴¶
旋&KR0251;石火試新烹僧無吝色従多汲客有餘甘爲一淸¶
挈得缾罌須穩載免教地主累張衡¶
　　　奉謁侍讀秦公於&KR0009;暢園敬呈五章¶
石龍噴沫轉堦除平碧中涵萬綠俱信是有源能不竭¶
㫄分一&KR0128;給僧厨¶
合抱凌雲勢不&KR0012;名材得並豫章無平安上報　天顔¶
<pb:KR4f0044_SBCK_034-18a>¶
喜此樹江南只一株(園中樟樹一本乃數百年物/上嘗傳問此樹無恙故云)¶
山光水色盡沾　恩風月兼留雨露痕(堂中有山光水/色松風水月諸)¶
(額皆十餘年來/筆屢次題賜者/御)頭白村翁傳盛事　鑾輿六度幸¶
名園¶
德門子弟嫓荀陳再見瓊枝玉樹新(謂洛生/喬梓)却笑平泉¶
空作記世家難得是文人¶
韓公文體杜詩名謝傅家聲白宦情四海只今無執友¶
従遊應許老門生(辛酉先生典試江西廬陵彭公是科/所得士愼行癸酉舉京兆又出彭公)¶
(門下例得/稱門生)¶
　　　麥秋¶
桑疇宜暖麥宜寒　宵旰憂勤亦少寛親見江淮民樂¶
<pb:KR4f0044_SBCK_034-18b>¶
業淸和天氣好　回鑾¶
　　　邵伯埭送　駕後歸舟即事二首¶
埭南埭北鮆魚肥斗野亭邉興不違說與故人應惜别¶
千帆送盡一帆歸¶
髙寳中央地最低秧針浮水水浮畦霑沙雨足牛蹄健¶
萬頃湖田盡架犂¶
　　　與德尹自揚州連舫渡江¶
梅花開後草堂前凖擬春來共醉眠此福兩人消不得¶
半年五上渡江船¶
　　　入夏苦旱六月十五早偕郷人禱雨烏龍井歩¶
　　　至菩提山眞如寺二首¶
<pb:KR4f0044_SBCK_034-19a>¶
淡月朦朧般若臺沈沈海岸蔽黄埃可憐我本無田者¶
足　荒山乞雨來¶
臯蘇遺廟在巖阿(潛說友臨安志云鹽官縣東七十里/有烏龍井廣四尺深七尺冬夏不竭)¶
(相傳臯蘇二將軍逐黄巢死於此因祠焉紹興十/年歲旱禱雨即應勒賜濟福廟額在寺南六里)古井¶
年深不起波好笑兩三垂白叟便思泥首致&KR1172;沱¶
　　　耳聾¶
五官初廢一萬竅爲&KR0053;聲絲竹吾何與雷霆衆自驚少¶
聞差省事多笑豈無情社酒如堪治明年試聽鶯¶
　　　十月十七日病起過鄰僧融然房看菊¶
閒僧仍種菊病&KR0369;偶還郷物色憐寒蝶人情愛晚香開¶
遲經夏旱節爽似秋涼對此増怊悵吾家徑久荒¶
<pb:KR4f0044_SBCK_034-19b>¶
　　　周濓溪先生家塾銅章一枚形製竒古其裔孫¶
　　　歷世寳藏來索題句敬賦一章¶
道州崫起千年下聖學昭如揭日星遂使大儒承統系¶
猶㽞小噐覩儀刑摩挲繆篆蟲魚古洗剔銅花翡翠靑¶
不比還珠空寳櫝子孫長得䕶精靈¶
　　　天寧詩僧文緯見過¶
夕陽影裏鴉投樹落葉聲中犬吠船久矣&KR0382;門無剝啄¶
偶然葦岸有緣沿&KR0012;吟喜接金襴友一味能叅玉版禪¶
(時以冬/笋見餉)絶勝地爐煨芋在爲師飽喫送殘年¶
敬業堂詩集卷三十四¶
<pb:KR4f0044_SBCK_034-20a>¶
