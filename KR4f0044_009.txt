# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:15.355953
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0273-009敬業堂詩集-卷第九.
<pb:KR4f0044_SBCK_009-1a>¶
敬業堂詩集卷九¶
　　　　　　　　　海寧　查愼行　悔餘¶
　春帆集(盡戊辰/一年)¶
　　客京師忽四年戊辰二月以外舅陸翁抱恙扶侍¶
　　南歸水程濡𣻉凡四閲月舟中多暇以詩送日翁¶
　　雖手顫不能執筆每口授余書見余作又未嘗不¶
　　色喜也到家後周旋湯藥余亦無詩矣¶
　　　將出都前軰及同學多有贈行之句短章酬别¶
朝市山林跡緫賖又扶病叟出京華一巵北酒春傷别¶
幾度東風客負花草色靑回夾城路凍痕白退隔年沙¶
多情通潞亭邉水穩送歸航直到家¶
<pb:KR4f0044_SBCK_009-1b>¶
　　　衞凡夫郎中索題詩册兼志别¶
雞鳴九衢曉城角轉星斗不忍去長安此中多好友友¶
亦不在多同心十八九醵錢餞歸人宴㑹連夕有下車¶
揖戴笠古道君尤厚君家好門庭淸不借箕帚堂前兩¶
株藤植自相國手(凡夫所居卽/文淸公舊邸)春花紫蔕簇秋實明珠¶
剖我來婁洀洹晨對或終酉有時咲捉鼻隨意語脫口¶
纒綿示君眞坦率成我醜如此兩換年未覺日月久君¶
行入郎署約畧歳紀丑風流白雲司下視牛馬走讀書¶
兼讀律梏拲等枷杻賦性非所便時時夢田畝今春始¶
轉秩望出曹郎右好理舊&KR0109;懷依前向詩酒我行惜薄¶
遽唱和少于喁此地最難忘臨岐幾搔首¶
<pb:KR4f0044_SBCK_009-2a>¶
　　　梁藥亭以端溪紫玉硯贈行¶
吾家老詩翁(家二/瞻兄)逺&KR0009;&KR0070;挺墨行裝無好硯一試那易¶
得前年送君歸許我端溪石匆匆過三年此語時在臆¶
夜聞君到京壺漏下初刻入門異彩發君故不自匿欣¶
然咲相謂前諾幸免食開&KR0809;把贈余理膩不容拭何來¶
琉璃匣飬此馬肝色餘&KR0243;吐紫烟燈光忽被蝕吾弟(德/尹)¶
兩踰嶺嗜好癡已極曾抛金珠装蓄硯比封殖窮搜願¶
難滿妍醜庶能識亦云此石精温&KR0243;含玉德忽然落吾¶
手㫄睨三太息物歸洵有&KR0070;在𫉬詎須弋奈無十五城¶
豈易償拱璧君才本間世海嶽鍾竒特仙人五色裙來¶
跨鳳皇翼飄飄凌雲賦一一好句逼留以供濡毫揮洒¶
<pb:KR4f0044_SBCK_009-2b>¶
固其職顧蒙謬許與䧏氣自摧抑我詩苦非豪邉幅守¶
封洫近來尤懶惰故歩荒學植得錢了應詶例取加粉¶
餙詆娸人挾喙描寫腕無力徒然辱佳惠胡取三百億¶
逝將返柴荆稍稍闢畛域門前一溪水潑眼淸湜湜洗¶
硯先洗塵有如苗去賊學書兼學字尚覬名副實持君¶
贈行具寫我長相憶因之謝吾宗墨㸃漆光黑¶
　　　茨&KR0068;¶
牛李&KR0311;初作張陳望苦深全慿翻覆手大負始終心菀¶
栁傷餘䕃飛鴞誤好音誰非門下客茨棘莾成林¶
　　　曉出沙&KR0810;門¶
草綠國東門舊來送行處今朝一鞭出喜赴歸人路麥¶
<pb:KR4f0044_SBCK_009-3a>¶
隴春未耕杏園寒尚沍氷槽沮洳濕鵝鴨各引嗉逺氣¶
如湖光蒸蒸動原樹長空豁遐矚變景失回顧不復夢¶
春明三年墮雲霧¶
　　　張灣舟夜&KR0009;德尹都下¶
漁汀鳬渚夢依稀長是思歸未得歸底事得歸猶悵望¶
可憐倦羽又分飛¶
　　　發舟後連遇逆風間或阻淺兩日纔行十里許¶
逺歸决所従筮易利渉川意亦厭馳逐捨車遂乗船何¶
期初放溜斷渡春風顛&KR0328;師邪許聲蟻附百丈牽進尺¶
旋退咫膠淺不得前廢閘二十四一一淤泥塡郵籖𥮅¶
南程約略踰三千一日行五里到家須兩年誰能侣鳬¶
<pb:KR4f0044_SBCK_009-3b>¶
雁久坐烟波間¶
　　　曉&KR0120;回望西山¶
好山隔黄沙隱隱一重霧霧歛日紅時螺靑出髙樹¶
　　　漷縣晩泊¶
鷗鳥灣洄泊小舠蘆溝西望樹周遭殘氷裂石頽兼岸¶
春水如油滑上篙老柳耐寒如許瘦壞垣經乆不多髙¶
𦘕眉塚冷鷹臺塌一片斜陽雁下壕¶
　　　舟夜書所見¶
月黑見漁燈孤光一㸃螢微微風簇浪散作滿河星¶
　　　打魚莊遇西塞公歸舟述舊有作¶
長安棋局莫深論秉燭依然近酒樽烟火一帆春去國¶
<pb:KR4f0044_SBCK_009-4a>¶
𨵿河𩀱鬂雪𣷹痕嘗黿宦味經調鼎羅雀交情散署門¶
記取故人垂老别病歸猶感向時恩(時余同外舅附/楊少司馬歸舟)¶
　　　口占送陳仲䕫舎人還都¶
别語無多别恨新短橈明發&KR0204;天津殷勤百里猶相送¶
萬叠西山一故人¶
　　　亂鴉¶
白項非無種烏頭亦有名野田㽞㸃㸃古墓去程程陣¶
忽遮天暗貪因得食爭君看稻梁雁失次敢先行¶
　　　自王家浦晚至楊村驛¶
土屋多依堡民屯半屬官樹従王浦宻河過蔡村寛鷗¶
外新蘆茁犂頭細麥攢蒲溝行未到月黑夜漫漫¶
<pb:KR4f0044_SBCK_009-4b>¶
　　　三月朔日(先君子/忌辰)¶
昨夜還家夢依依白髮親覺來三月朔又感一年春窀¶
穸悲何地飄流愧此身那堪寒食近南望獨沾巾¶
　　　桃花寺¶
巳過桃花口再問桃花寺獨客扣門來老僧方坐睡欲¶
知春淺深但看花開未¶
　　　掛帆行¶
船頭船尾收鐵猫三尺五尺堆銀濤弓張帆腹機㴬箭¶
原樹却走如奔迯西山巳没烟霧裏初日欲吐春雲髙¶
須臾倐逹直沽岸風勢未已猶颾颾當前有𨵿敢飛渡¶
又向津頭卸帆住¶
<pb:KR4f0044_SBCK_009-5a>¶
　　　天津𨵿用薛文淸舊韻¶
地勢東來一掌平忽開官閣起崢嶸風腥曉市知魚賤¶
客過嚴𨵿喜篋輕暮雨暗添丁字水春陰&KR0672;壓直沽城¶
雲帆轉海非難事誰念東南物力傾¶
　　　三月三日寒食舟中風雨感懷都下舊游&KR0009;朱¶
　　　公子恒齋厸部三十六韻¶
愁中時序兼百六又重三客路流光感京華節物諳尚¶
書期不逺别墅興尤耽憶昔春城外陪遊小築南年年¶
修禊事往往盍朋&KR0426;土甑茶開箬泥封酒拆壜羽觴佳¶
客泛蠻榼小童擔苞愛丁香破梢宜豆䓻含地衣紅匝¶
匝䂖髮翠𣯶𣯶筝擘斜行雁絲淸獨繭𧖟隨方呈妙技¶
<pb:KR4f0044_SBCK_009-5b>¶
即事借深談雜座門生列巾車野老參幾家同上塜隨¶
意去停驂一院鞦韆女干塲蹴踘男花遊聮竹轎芳信¶
簇筠籃候煖鶯吭滑烟濃蝶夢酣種桃㝷紫陌看杏入¶
茅菴隔日頻相約先期或預探柳花登客𩜹帯草拂僧¶
龕沙徑晴熏轉澄波曉鏡涵𩛿簫吹寂寂粥鼓報韽韽¶
到必移吟笈歸仍側㡌簷撲翻愁墮&KR0817;豪徤咲驅驔後¶
軰忘形接先生好士貪淸狂眞辱愛疎略緫無慙好㑹¶
原難數傷神忽不堪東山殂謝傅西路避羊曇故業㽞¶
桑梓佳城閉栢楠詩曾傳魏野曲忍聽何戡只益窮途¶
苦寧知世味甘無人臨曲水有淚滴春潭岸濕烏銜&KR0083;¶
船空鼠匿甔風鳶行斷續檣燕語詀諵野意將舒綠川¶
<pb:KR4f0044_SBCK_009-6a>¶
光未放藍離情風挾絮往事霧沈嵐此恨郎君識緘題¶
&KR0009;北函¶
　　　舟晚¶
晩色一天霞空明炫眼花濁流供飲犢新月領歸鴉野¶
曠風長𢚩塘廻路向斜兩三人待渡此去必村家¶
　　　白廟¶
一院槎枒樹居僧守鵲巢俗貧稀賽社瓦缺只編茅暗¶
處蟲絲接塵邉鼠迹交漁人來&KR0009;網時有一船捎¶
　　　泊頭鎭見杏花¶
澹烟消處日初銜酒斾微風到布帆我自偶従花底過¶
不勞蝴蝶上春衫¶
<pb:KR4f0044_SBCK_009-6b>¶
　　　交河道中聞人稱河間縣政績之羙輙述其語¶
　　　&KR0009;彭椒嵓明府¶
客經新橋驛泊舟交河湄偶逄垂白叟借問邑宰誰蒞¶
兹凡幾年當官何設施叟置不一荅别舉巳所知爲言¶
河間府畿南極衝疲兩州十五縣首縣又難治黄昏簿¶
書交白晝羽檄馳四野雜莊戸土著留孑遺責之辦賦¶
稅肉盡空腔皮可憐牧民官往往猶鞭笞追呼力不任¶
竄身并歸旗方將計&KR0809;槖焉問疾苦爲前年來好官忠¶
信神明慈聞官乃彭姓門第江南推祖父盡公卿家業¶
貧難支到官但飲水一意存撫綏不承上司喜不顧同¶
列&KR0339;不假左右手不煩誥誡辭赤子視吾民子忍父母¶
<pb:KR4f0044_SBCK_009-7a>¶
欺即如春夏交輸課有常期鼕鼕三堂皷出早退每遲¶
文書赴期㑹閒暇無停披木匭設中央金錢隨所齎吏¶
前但執算母許參一詞一日投百封&KR0070;計若察眉半月¶
率滿匭封識宛不移明朝上大府手不沾毫𨤲自餘了¶
無事止酒或賦詩官淸民方寛漸漸歸流離厸來俗大¶
變逈絶非&KR0494;時朝廷方勤民下問㫄諏咨大府昨薦逹¶
某官轉髙資分明馴雉歌載在墨吏碑坐令惠愛政平¶
平覺無竒誰能持此情流傳向京師言罷歎息去春風¶
吹鬂絲¶
　　　御莊舖¶
小縣他時號阜昌近城曾築讀書堂不須更唾劉郎靣¶
<pb:KR4f0044_SBCK_009-7b>¶
豕柵牛欄是御莊(僞齊劉豫僭號更阜城爲阜昌郡城/北有讀書堂城南有御莊舖明程篁)¶
(墩詩有居人不唾劉郎/靣猶把亭名號御莊句)¶
　　　德州㽞别田雨來編修¶
帝里經年别書來少北郵故人多請假游子暫稽㽞風¶
雨燈前話江湖夢裏舟一笻𩀱不借行踏半塘秋¶
　　　戲恼德平令楊建垣¶
草接平橋水拍津好風裙帯跨驢人淸狂幾許冶情在¶
惆悵自嫌官裏身¶
　　　四女祠(在恩縣西北四十里土人云漢景帝四/年貝州人傅淸字景山妻羅氏無子生)¶
(四女守志飬親終身不嫁各植一槐以明巳志/四女通釋氏書日頌法華其後㧞宅昇天云按)¶
(史周宇文氏始置貝州漢時未有此名自是傳/聞之訛考唐人王建詩注云宋氏五女貝州宋)¶
<pb:KR4f0044_SBCK_009-8a>¶
(處士之女也曰若華若昭若倫若憲若菌其父/老病誓不嫁以奉事之云按貝州乃今恩縣及)¶
(淸平地疑/此即是矣)¶
何處著鶯花春深孝女家門前古槐樹兩兩聽慈鴉¶
　　　夾馬營¶
櫪馬驚嘶嘶不止紅光夜半熊熊起男兒墮地稱英雄¶
檢校還朝作天子陳橋草草被冕旒版籍不登十六州¶
却將玉斧畫大渡肻遣金戈踰白溝隔河便是𨖚家地¶
郷社枌榆委邉鄙當時巳少廓淸功莫怪孱孫主和議¶
君不見蛇分鹿死闢西京豐沛歸來燕代平至今芒碭¶
連雲氣不似蕭蕭夾馬營¶
　　　月下聞吳歌¶
<pb:KR4f0044_SBCK_009-8b>¶
客愁今夜較偏多歸路三千尚隔河五十六回圓月底¶
南來初聽本郷歌¶
　　　衛河四絶句(王弇州有衛河八絶多叙行役之/苦于風俗有所未備輙隨所見&KR0024;)¶
(之)¶
河流千百曲來往候風信東南西北間那得灣灣順¶
微雨曉來霽孤雲斷不還黄沙千里道何處著靑山¶
佳人跨驢去隔岸是娘家渡口風長好吹開&KR0449;靣紗¶
茅屋&KR0699;邉市蘆塲柳外橋誰知燕趙地生計儘漁樵¶
　　將至臨淸州¶
小雨吹午晴菜花黄&KR0013;阪方愁白日暮又惜芳春晚河¶
流合汶衞客路投東兗樹杪見浮圖去城應不逺¶
<pb:KR4f0044_SBCK_009-9a>¶
　　　夜泊南板閘¶
來従潄玉響漴漴一枕神淸静聽中只似秀林亭下宿¶
隔窗今夜雨兼風(北河紀潄玉泉在州城/内秀林亭在州城外)¶
　　　聞荆州兄聲山姪南宫㨗音却&KR0009;一首¶
各有髙堂奈老何此情眞足慰蹉跎到家鵲喜連朝有¶
照客燈花昨夜多従此朋遊推二阮向來塲屋&KR0003;三羅¶
壯心自𠋣消難盡歸去羞爲伏&KR0491;歌¶
　　　汶河阻牐少司馬楊公従陸路先歸余與外舅¶
　　　尚𣻉舟次詩以志別¶
昨歳春風記出京再來何意得同行熟經世路歸貪早¶
老念貧交別忍輕水落汶河停去舫花穠淮岸待行旌¶
<pb:KR4f0044_SBCK_009-9b>¶
竹萌怒長櫻珠綻郷味先輸一月程¶
　　　謝孔心一大叅餉酒¶
城南髙㑹已多時曾和東風芍藥詩賞到鶯花春爛熳¶
醉題&KR0109;䄂夜淋漓尚書没後園空鎖(謂朱大/司空)&KR0016;省歸來¶
鬂有絲多謝故人猶念舊一樽重對却成悲¶
　　　入牐¶
萬𣲖東南傾水勢本趨下何年廻地脈一股西北瀉自¶
従燕建都饋餫吳楚藉千艘万艘尾重載接春夏黄河¶
故道移東向海門射如彀水犀弩潮汐俱退舎支流導¶
不得脈絡乃近借沂泗濟汶洸横洿孰分&KR0412;九十七名¶
泉(㑹通河在濟寧州城南南抵徐州逹清河入淮北經/臨清州合䘙河入海沂泗洸汶入漕之泉九十有七)¶
<pb:KR4f0044_SBCK_009-10a>¶
扼吭走一罅綿綿&KR0070;百里寸寸阻成&KR0309;層層板堵束宛¶
宛巨綆架通透蟻穴穿㸃滳糟床醡一牐守一官役夫¶
供咄咤么䯢成&KR0017;怪有若腐鼠嚇毫𨤲日主進傲慢禮¶
無迓糧船排幇來客棹何従駕汴堤鄭國渠事徃役隨¶
罷豈惟滋禾黍兼可活桑柘不聞溝洫成止用通艋舴¶
奈何并梗塞行旅見來乍我生昧時向永與㨗徑謝所¶
遇緫紆途濡遲復奚訝¶
　　　閘口觀&KR0699;魚者¶
牐河一綫才如溝戢戢魚聚針千頭其中巨者長二寸¶
領隊巳足稱豪酋爾生亦覺太局促漂漚散沬沈還浮¶
不知世有海江濶長飬何異蒙拘囚縦敎族𩔖繁鰍魭¶
<pb:KR4f0044_SBCK_009-10b>¶
變化詎得同蛟虬居民活計乃在此勞不撒網逸不鈎¶
竹竿綳&KR0699;宻作眼駕以一葉無&KR0963;舟朝來暮去㝷丈内¶
細細粘取銀花稠庖厨却緣瑣碎棄曝向風日乾初收¶
微鯹茍適飼貍用性命肻爲纎毫㽞吾聞王政雖無澤¶
梁禁鯤鮞尚有洿池游人窮微物必盡取此事隱繫蒼¶
生憂一錢亦徴入市稅末世往往多窮搜¶
　　　京城西南豐臺芍藥最盛余未嘗一寓目也今¶
　　　年與唐實君有約同賞復匆匆出都長途春杪¶
　　　省記前言時實君已㨗南宫矣作詩以&KR0009;兼示¶
　　　梁藥亭鄭禹梅王后張張&KR0009;亭吕山瀏徐虞門¶
　　　孫愷似王令貽陸冠周湯西崖吳元朗陳仲䕫¶
<pb:KR4f0044_SBCK_009-11a>¶
　　　錢朗行皆同年進士也¶
四年&KR0016;馬客京華不問豐臺賣酒家巳約同遊向春尾¶
獨憐回首又天涯驩塲易醒繁華夢貧女羞&KR0426;富貴花¶
但是成名寧論晩少年能得幾人誇¶
　　　阻牐十日始得渡臨淸𨵿¶
明知前路方多牐且喜今朝已渡𨵿薺菜花開春事了¶
荒城十日鬂催斑¶
　　　晚抵梁家郷牐¶
十里五里程三板兩板水逺寺有鐘聲朧朧烟樹裏隨¶
風渡渚去已斷還復起獨客此時聽孤燈壓&KR0963;底¶
　　　東昌道中¶
<pb:KR4f0044_SBCK_009-11b>¶
黄沙碧草兩無情鶗鴂愁聞第一聲辜負遺山詩句好¶
杏花開後過聊城(杏花尊酒記聊/城元&KR0073;之詩語)¶
　　　聊城舟中再得荆州兄臚唱之信喜叠前韵¶
才藻稱量去幾何有誰髙占五經科一名縦使輸人後¶
頭地終看譲爾多逸足逄時爭築館髙鴻回首咲張羅¶
靑山憔悴無如僕破涕猶能擊楫歌¶
　　　登光嶽樓¶
聊攝城端万木風層樓髙勢拓齊東晴光過雨浮浮白¶
初日迎帆靄靄紅汶水曲流荒甸北泰山遥&KR0204;亂雲中¶
綠蕪滿眼春垂盡獨𠋣危欄看斷虹¶
　　　曉晴即目二首¶
<pb:KR4f0044_SBCK_009-12a>¶
水&KR0243;沙田　楱犂𣯶𣯶兩岸麥頭齊柳綿已被風吹盡¶
不化浮萍但作泥¶
灘平風軟出前津畫舫南幇自作隣一練波光如拭鏡¶
翠烟扶起柁樓人¶
　　　晩泊周店雷雨大作¶
己作廻風半日涼忽聞雷雨洒淋浪洪流赴牐増雷勢¶
一綫穿雲走電光斑籜定抽苔徑筍綠針初剪水田秧¶
喚醒孤客田園夢剰有蛙聲似故郷¶
　　　入兗州境望徂徠山¶
靑山雅淡如故人何可經時不相見我行久與故人别¶
轉向靑山増眷戀來従燕趙歷齊&KR0022;千里平沙黄一片¶
<pb:KR4f0044_SBCK_009-12b>¶
眼前俗物厭勃塞物外心期失葱蒨朝來𩀱眼豁然開¶
已報汶流通魯甸日髙螺髻矗諸峰天逺修眉浮半靣¶
含姿獻態各自媚一老峩峩&KR0717;冠弁兹山洵屬魯之望¶
&KR0204;㸃兒童悉能辨猶傳有道石先生六一垂銘抵佳傳¶
聖人已逺道僅存此事終應賴狂狷景行併作髙山仰¶
恍惚風流覿前彦白楊風𢚩不少留片帆忽過東阿縣¶
　　　南旺分水龍王廟¶
兩龍爭掉尾萬馬各隨群勢自中流劈聲猶隔岸聞江¶
河雖日下南北竟平分先&KR0009;歸心去吾家𠊓海濆¶
　　　孫村¶
村繞河流一曲路分湖靣三义靑蜓雨催麥秀黄雀風¶
<pb:KR4f0044_SBCK_009-13a>¶
開棗花蘆邉橋影人影林外漁家酒家漸近南中土俗¶
居人多食蝦蟇¶
　　　過濟寧不及逰南池¶
人咲平生頗好竒勝遊到處每差池(&KR0494;在武昌不登黄/鶴樓過長沙不游)¶
(岳𪋤書/院故云)不才自信能藏拙况有光芒李杜詩¶
　　　魚臺道中¶
一碧開平逺居人就土泉斷山連石麓涸水益湖田風¶
俗佃漁地菰蔣雁鶩天自慙生理拙飄泊過年年¶
　　　沛縣泗亭驛二首¶
萬乗還郷父老迎大風歌罷氣崢嶸不知何事翻垂淚¶
方覺英雄别有情¶
<pb:KR4f0044_SBCK_009-13b>¶
一劒親提帝業成枌榆猶動布衣情沐猴豈是眞龍匹¶
富貴徒誇晝錦行¶
　　　出牐¶
烟波六十宿淹泊情不洽前途得通津客况喜出牐平¶
流一川穩叢葦兩岸夾好風綠陰來黄鳥啼恰恰南船¶
各相𠊓北客焉得狎蠻歌楚傖和香稻吳娘臿明知漸¶
近家畏路接眉&KR0703;近聞黄河流怒氣中尚挾治河如築¶
舎國計司農乏盡輸竹楗沈更費柳帚壓坐視淮泗民¶
爲魚鱉鵝鴨餘生猶應役婦女助畚鍤廟堂宵旴憂疏¶
㵸豈無法九年始殛鯀厥罪浮令甲書生托空談快意¶
取一霎作詩攄憤懣强韻苦難押¶
<pb:KR4f0044_SBCK_009-14a>¶
　　　宿遷¶
&KR0138;過桃花漲沙痕嚼岸新孤城依井底三靣轉河身鼃¶
黽居相雜蛟龍性不馴長聞淮泗滿嗟爾一方民¶
　　　雨中渡黄河六韻¶
直放東南去無風自作聲中流帆影没逺樹浪頭生雲¶
與平蕪際灣隨曲勢成竟同浮世濁待得幾時淸官柳¶
行行宻閒鷗對對輕空濛三十里轉眼失孤城¶
　　　桃源縣¶
廢綠春荒瘠土耕河壖小縣併無城武林雞犬應相咲¶
如此蒼涼浪得名¶
　　　淸江浦¶
<pb:KR4f0044_SBCK_009-14b>¶
淮山浮逺翠淮水𣻌深淥倒影入樓臺滿欄花撲撲誰¶
知闤闠外依舊有蘆屋時見淡粧人靑裙曵長幅¶
　　　漂母祠¶
慙愧恩叨一飯深當時果否識淮陰後來不却千金賜¶
難說初無望報心¶
　　　淮上曉𤼵¶
紞如五鼓催船發輪仄髙城下弦月已聞兩岸過鈴聲¶
燭燭曉星光未没依稀枕上續歸夢尚隔江湖浩難越¶
起來照影向淸淮愁見塵顔映華髮往還跨下橋邉路¶
萬事回頭緫飄忽只有年光不負人鮆魚絮煖蓴絲滑¶
　　　逰喬石林侍讀縦棹園出圖索題¶
<pb:KR4f0044_SBCK_009-15a>¶
海棠花紅紫藤紫日日酣歌向燕市别中兩度負春風¶
短棹來㝷白蘋沚奕棋時局經眼見去國名髙今有幾¶
先生一賦歸來辭多少陰功被桑梓朝廷巳用當時議¶
海内方思正人起那知一意方掉頭風月無邉任驅使¶
别開小墢植籬楥汀瀅三鵶板橋水水窮橋斷去無路¶
賴有輕船纜沙尾迤邐初疑村落𠊓灣澴忽轉髙城趾¶
蔣芽荻筍芰荷葉淨綠澄鮮雨新洗釣絲影裏亭榭開¶
萬瓦鱗鱗動波底琴床旋𠊓曲檻設門徑従敎比隣徙¶
梅邉&KR0024;種竹數竿柳畔移栽花万蕋莫言此樂乃易得¶
抛却金龜&KR0138;換此假公尚直蛾眉班夜枕終當夢田里¶
斜街草堂縦峻絶未免浮塵洒窗几空看圖𦘕憶故郷¶
<pb:KR4f0044_SBCK_009-15b>¶
何似妆身圖𦘕裏只今杖履歷眞境愛䕶猶珍一幀&KR0083;¶
經過不拒野人逰敢惜留詩嘲鄙俚水南地空多莎草¶
鷗鷺成群占涯涘許我閒撑放鴨船與公唱和従兹始¶
(余亦以放鴨/圖索公題句)¶
　　　秦郵道中¶
髙田半没低田淤小舟賣藕兼賣魚可憐活計墮水底¶
盡是失業耕田夫湖波怒囓孤城口一𣲖&KR0841;苻萃淵藪¶
但望南風長黍苗不須東岸栽楊柳¶
　　　紅橋即事¶
對門楊柳慣藏鴉斑竹籬前姊妹花十里珠簾消不得¶
扇紈風起客思家　敬業堂詩集卷九¶
