# -*- mode: mandoku-view -*-
#+TITLE: 敬業堂詩集
#+DATE: 2015-09-23 10:30:36
#+PROPERTY: JUAN 25

¶
　炎天冰雪集(起戊寅五/月盡六月)¶
　　　端陽前二日初食茘支戲寄德尹時弟在蘭州¶
　　　二首¶
茘子初紅到福州絳囊欲擘已涎流阿頻來往如相避¶
笑擲閩南一度遊(弟於甲戌二月遊此四月還/家未嘗噉荔也阿頻弟小名)
<pb:KR4f0044_WYG_025-1b>
方紅陳紫價爭高次第行將飫老饕直作衝炎吾得計¶
西遊終不羨蒲桃(魏文帝以蒲桃比/荔支世譏其謬)¶
　　　西施舌(一名/沙蛤)¶
尤物佳名托依然住水鄉死難逃越網生只戀吳航(沙/蛤)<md:KR4f0044_SBCK_025-1b>¶(産吳航/者佳)¶
　　　香螺¶
螺女江邊產形龎味特竒客厨貪一飽空殻付僧吹(梅/聖)¶
(俞詩佛寺吹/螺空唱嚎)
<pb:KR4f0044_WYG_025-2a>
　　　蟳(閩大記一/名蝤蛑)¶
味美尤在螯一枚十錢買自從擘蝤蛑不憶分湖蠏¶
　　　鱟魚(腹下有十二足雌雄/常相負取之輒作雙)¶
介屬魚其名雌雄同一束爬沙苦無力安用十二足¶
　　　花蛤¶
入水化幾時登盤復充鱠刳腸誰見憐文采却在外¶
　　　黃螺<md:KR4f0044_SBCK_025-2a>¶藏尾露兩角肉黃漫多腥時於蝸殻中自負枵然形
<pb:KR4f0044_WYG_025-2b>
　　　珠蚶¶
珠蚶細已甚魚鱗鵞眼許海錯幸自多烹鮮乃及汝¶
　　　食江瑶柱¶
河豚豈不佳中毒時有之須臾聊為性命忍當筵輟箸¶
甘被旁人嗤半生夢想江瑶柱客或誇示長朶頤南遊¶
無一事直為口腹寧非癡土人向我言惜來非其時客¶
欲嘗此味請以冬為期清晨無端食指動腥風怪雨入¶
座紛離披天教尤物落吾手海市忽逐神鞭移常鱗凡
<pb:KR4f0044_WYG_025-3a>
介盡辟易獨許上品當釜錡其形初如羊角合倐若蝙¶
蝠兩翅張䙰褷格髙味厚少為貴中間甲柱孤撐搘瀹<md:KR4f0044_SBCK_025-2b>¶以百沸湯逡巡發華滋鮮於金盤露潔比白玉脂食經¶
百六十五卷鳴薑㸃醬無不宜良庖俗庖兩兩割烹好¶
方法不用傳嚴龜(隋大業中刻淮南王食經一百六/十五巻唐人嚴龜有食法十巻)退¶
之引類及章舉坡老比儗到荔支二公評隲竟誰是吾¶
方飽噉不暇措一辭¶
　　　林草臣攜酒見過
<pb:KR4f0044_WYG_025-3b>
草堂無定所亂後屬他人愛客老尤篤論交晩自親割¶
鮮兼衆味載酒過比鄰一醉叨深眷翻憐地主貧¶
　　　養蜂歌¶
逆旅主人貪養蜂木櫃中結房千重别開孔竅聴出入¶
高置簷宇虞奔衝頗同君臣儼有禮稍别種族如知宗<md:KR4f0044_SBCK_025-3a>¶兩衙薨薨勤鼓翅四序擾擾無停蹤婦姑勃蹊或同室¶
子弟盛壯旋分封秦宮每向花底活韓憑大抵枝頭逢¶
苦兼黃連充藥使甘比稼穡成花農乾坤大哉類斯聚
<pb:KR4f0044_WYG_025-4a>
形體𦕈爾性則兇天生是物本巖谷於世無競宜相容¶
自求辛螫誰作俑乃至役物為人傭僦居一椽在隘巷¶
偪側欲避愁無從明知倉卒非大害未免有意防針鋒¶
吾將縱汝任所適解衣盤礴便疎慵主人一笑不見許¶
留待割蜜當嚴冬¶
　　　汪學使棣園寄餉興化荔支¶
南越百株移逺植西川一騎走炎埃如何兩日楓亭路¶
也為先生置驛來<md:KR4f0044_SBCK_025-3b>¶
<pb:KR4f0044_WYG_025-4b>
　　　林竹筠封翁招飲榕菴¶
山根沮洳濕蒼苔别業重新鑿石開但使周遭留竹樹¶
不妨次第補亭臺五經又課諸孫讀(次公碧山以五/經擢第故云)一¶
榼頻攜逺客來指㸃舊時門徑改雙榕前嵗拔風雷(門/前)¶
(榕樹二株丙子七/月為大風所拔)¶
　　　汪悔齋方伯署庭有荔支小暑後摘以見餉率¶
　　　成十六韻¶
陰合重樓外枝垂曲檻東珊瑚推舊譜玳瑁占新叢畫
<pb:KR4f0044_WYG_025-5a>
省初凝露薇垣迥得風繁星紛乍摘白雪沃俱融步障¶
絲褰紫宮衣袖巻紅品方瑶柱美(東坡梅溪以江/瑶柱比荔支)肌愛¶
玊環豐只許輝銀印(白樂天寄楊使君荔支/詩對君銀印色相鮮)何期餉竹<md:KR4f0044_SBCK_025-4a>¶籠從來臭味合大抵餽貽通不是分甘好將毋嚼蠟同¶
炎官方赫赫熱屬又蟲蟲解駮凉無汗醫蠲渴有功稍¶
宜親夏簟惟欠剝春葱長樂全勝畫郵亭尚憶楓(長樂/所産)¶
(名勝畫者可與興化之楓/亭相匹皆名種晩熟者)近應來郡縣逺不比瀘戎(少/陵)¶
(詩憶過瀘/戎摘荔支)旅槖終難致頃筐倘更䝉此遊專為口貪得
<pb:KR4f0044_WYG_025-5b>
笑何窮¶
　　　甘泉漢瓦歌為侯官林同人賦¶
林生老立專門學金石遺文巻盈握曾經從宦走長安¶
斷碣殘碑蘚親剝昭陵蹟廢補亡闕磨石山高穿硌确¶
冰霜裂面虎豹嘷沙礫堆中拾完璞摩挲銅狄自何年¶
萬棟灰飛片瓦全為按黃圗考宮殿始知地是漢甘泉<md:KR4f0044_SBCK_025-4b>¶底平面正規而圜肖形似鏡還如錢其髙半寸徑三寸¶
旁具輪郭中不穿土花蝕後文留識(音/志)上有長生未央
<pb:KR4f0044_WYG_025-6a>
字龍拏鳯攫結撰竒肉厚肌疎形體異與人作硯不中¶
用抱質如初無變置吁嗟乎楊(南/仲)劉(敞/)不作識者希時¶
俗誰能辨真偽巧多滋偽樸者真此瓦人間蓋無二豈¶
同冰井香姜閣埏埴紛紛托疑似勸生勿更加礱磨本¶
色須教存古意生頷此語索我詩我詩質直無姱辭請¶
煩拓致數十本徧乞羊何共和之或恐流傳落人口陶¶
甄又復成今手¶
　　　張民瞻舍人趙二今孝亷同日餉荔支
<pb:KR4f0044_WYG_025-6b>
側生倒挂頳虬珠後先磊落致座隅空齋長夏失炎熱<md:KR4f0044_SBCK_025-5a>¶中有仙姝冰雪膚太真飛燕兩媚嫵那辨徐家蔡家譜¶
(新譜蔡君謨著莆/田譜徐師閔著)野人揣分已不廉一飽今朝煩二主¶
此生大嚼知幾回一日可少三百枚從兹便結荔支社¶
(用東坡/嶺南事)日日西禪寺裏來¶
　　　六月初六日同竹垞青壇過長慶寺噉荔支二¶
　　　首¶
碧蘚埋唐碣紅雲擁寺門客嘗初揀樹僧引為開園甘
<pb:KR4f0044_WYG_025-7a>
露充香飯清泉注瓦盆分沾徧僮僕猶自壓枝繁¶
蚶殻梢梢重星毬箇箇圓生偏當逺嶠吾及遇豐年(寺/僧)¶
(云今年荔子最熟/似為逺客設供)邂逅三人話衰遲一飽緣勿嫌來較¶
晩禽鳥讓爭先<md:KR4f0044_SBCK_025-5b>¶　　　與陳漳浦莘學話舊¶
誰憐香案吏逺謫到南天索米洵非易折腰良不甘山¶
租輸海貝市舶賤迦楠喜拜貧官惠輕風白葛含(時以/廣葛)¶
(見/贈)
<pb:KR4f0044_WYG_025-7b>
　　　數日前作詩報悔齋方伯末有無厭之請蓋在¶
　　　楓亭荔支也朝來果䝉分餉再成一律¶
四樹楓亭種曾經入貢餘人間應漸少名下果無虛絶¶
品慚供客兼程苦累渠色香全未減地主誼何如(驛庭/只四)¶
(樹樹老半枯枝閩人/宋比玊荔支詩也)¶
　　　龔運使榕溪招飲園亭¶
擲印歸家鬢未蒼手栽梧竹闢池塘到來但覺綠陰好<md:KR4f0044_SBCK_025-6a>¶坐久始知清晝長客子解衣思避暑主人投轄怕逃觴
<pb:KR4f0044_WYG_025-8a>
不辭戸小𢬵沈醉三伏世間無此凉¶
　　　飲陳集斯烏石山莊¶
炎天塵滿街褦襶何太苦野人寡酬酢一飯必擇主陳¶
生靜者流邀我遊椒塢小樓城北靣豁達寄簷宇漸入¶
轉幽深忽高迷步武清泉閟巖竇涓滴時復吐碧眼貯¶
渟泓瀉為荷芰渚隔籬微辨徑叠石不帶土瘦竹走長¶
鞭淡花垂細乳木桃正垂實(木桃似木𤓰而有紋/上結一臍如小桃)錯落¶
指可數中無一蟬嘶上有獨鶴舞孤亭出林表七塔皆
<pb:KR4f0044_WYG_025-8b>
下俯客來導攀躋赤日方卓午清凉徹山骨快若新過¶
雨善病君得閒息交吾獨取何當把鑱柄共治黃精圃<md:KR4f0044_SBCK_025-6b>¶　　　六月十四夜喜雨¶
撲扇蚊蠅苦不支乍凉聊與睡相宜一窗歸夢芭蕉雨¶
六月驚心蟋蟀詩遠客交遊長寂寞殊方節物極參差¶
明朝紅屐城西路已是潮田穫稻時¶
　　　題讓竹亭修褉圗巻¶
何必山陰亦有亭一時盛事又丹青舊因洗竹開三徑
<pb:KR4f0044_WYG_025-9a>
新為栽花讓半庭詩好儘容僧入社客來總與鶴忘形¶
年年上已風光在長指天南聚酒星¶
　　　送龔仲圭歸合肥¶
嗟余生苦晩前輩目未識側聞長老言蘊稸推厚德煌¶
煌端毅公古道手扶植南宮昔校士良窳就陶埴至性<md:KR4f0044_SBCK_025-7a>¶實憐才搜羅如不克謂宜餘澤在十世報猶食公子負¶
英才承家奉軌則干人非本意負米貧自力堂有白髪¶
親傷哉彼屺陟通門謁開府願望良易塞舊時桃李花
<pb:KR4f0044_WYG_025-9b>
當路化荆棘交幾厄陳蔡歸及課畊織不汚棗囊金正¶
復壯行色螺江水新漲帆影輕比翼一事足誇人來從¶
荔支國(薩天錫詩紅塵/香煖荔支國)¶
　　　仙遊茅筆歌¶
羣山海上來絡繹趨九仙仙翁此山住示夢於幾先(九/仙)¶
(祠祈夢/最靈)山中老樵枕石眠斧柯斷爛不記年夢中髣髴¶
遇神授筆花晝吐黃茅天覺來信手縳不律巧被筆工¶
偷妙術遂令九仙祠下三脊茅用與雞毛䑕須匹中書<md:KR4f0044_SBCK_025-7b>¶
<pb:KR4f0044_WYG_025-10a>
免冠頭不秃菅蒯居然效㣲質幸渠一束價未高殿頭¶
簪珥非汝曹若教朱墨官盡取便恐仙山成不毛君不¶
見連山伐竹兔拔毫䥫梳膠綴何其勞穢史自執奸吏¶
操直與此輩供錐刀老夫抄書指生繭怕搦人間管城¶
管塗鴉結蚓隨爾為不要殘年䕶吾短¶
　　　壽山石歌¶
周禮重璽節後來印章毋乃同自從秦人刻玊稱國寳¶
此外雜用金銀銅鑄成往往上戴紐屭贔作力碑趺雄
<pb:KR4f0044_WYG_025-10b>
槖駝羔鹿虎豹龍細者龜兔巨者貔與熊肖形寓像隨¶
所好繆篆法與蟲魚通漢時斗檢封下沿唐宋仍相䝉¶
神龍貞觀宣和中六印旁及金章宗當時御府收藏及<md:KR4f0044_SBCK_025-8a>¶書畫首尾鈐識丹砂紅民間私記不知幾千萬楊(克一/有集)¶
(古印/格)王(厚之有復/齊印譜)姜(䕫有集/古印譜)趙(子昂有/印史)集古誰能窮車¶
磲瑪瑙犀角及象齒苟適於用俱牢籠後來摹刻忽以¶
石其法創自王山農(元末諸暨人王冕自稱煮石/山農始用花乳石刻私印)自元¶
歴明三百載巧匠到處搜䃔䃧吾鄉青田舊坑凍價重
<pb:KR4f0044_WYG_025-11a>
蒼璧兼黃琮福州壽山晩始著强藩力取如輸攻初聞¶
城北門日役萬指傭千工掘田田盡廢(壽山石産田/中者最佳)鑿¶
山山為空崑岡火連三月烽玊石俱碎汙其宮况加官¶
長日檢括土產率以苞苴充今之存者大洞蓋已少(大/洞)¶
(所産亞/於田石)别穿巖穴開芙蓉(今所用者皆/出芙蓉巖)居人業此成石¶
戸斑白老叟攜兒童采來製紐尚倣古一一彫琢加磨<md:KR4f0044_SBCK_025-8b>¶礱我聞金石古稱壽兹山取義奚所從如何出寳還自¶
賊地脉將斷天無功山靈有知便合變頑礦庶與鴻濛
<pb:KR4f0044_WYG_025-11b>
混沌相始終¶
　　　以蜜漬生荔支戲成一律¶
蠟黃封蒂上方奩(未入蜜時先/融蠟封蒂)兩月南中已屬厭筐篚¶
人情憐白曬瓶罌方法愛紅鹽(白曬紅鹽俱/見君謨荔譜)離枝便減¶
三分色入蜜懸知一味甜珍重老翁親手摘歸教兒女¶
得分沾¶
　　　飲張民瞻齋¶
出牆藤蔓走龍蛇指㸃相過路不賒却喜鄰居連北巷
<pb:KR4f0044_WYG_025-12a>
每拈書籍問東家(寓舍去張最近/頻得借書故云)凉生翠蓋亭邊雨風<md:KR4f0044_SBCK_025-9a>¶落紅薇屋角花借取深杯還接燭不愁官鼓夜催撾(是/夕)¶
(㣲雨竹垞先歸余及龔/容溪兩人復留縱飲)¶
　　　高斯億為余畫竹以詩報之¶
畫竹原從草書出眼中孰是張芝筆高生善書久絶倫¶
餘技兼為竹寫真自言亦用狂草法頗覺游戲能通神¶
無諸城中少修竹客舍連旬苦炎毒賴君妙手補化工¶
為我一揮終十幅幅終擲筆風雨來野人疎爽心顔開
<pb:KR4f0044_WYG_025-12b>
須臾雨止墨光濕潤入紙背生蒼苔老龍蛻骨瘦崛强¶
翠鳯掉尾紛毰毸魄雄氣大腕力壯盡掃篠簜皆凡材¶
忽然幻作鐵鉤鎖(江南李主作竹自根及梢極小者一/一鈎勒成謂之鐡鉤鎖白云惟栁公)¶
(權有此/筆法)世有誠懸應識我渭川千畆胸鬱蟠放縱精微<md:KR4f0044_SBCK_025-9b>¶無不可文湖州派繼者難後來獨推王孟端人間多畫¶
風中栁(東坡題文與可墨竹詩那/將春蚓筆畫作風中栁)珍重蕭郎十五竿(斯/億)¶
(墨竹甚自秘重故/用蕭悅事為比)¶
　　　福州太守毁淫祠歌
<pb:KR4f0044_WYG_025-13a>
愚甿致貧蓋有術祈福淫祠亦其一八閩風俗尤信巫¶
社䑕城狐就私暱巫言今年神降殃癘疫將作勢莫當¶
家家殺牛磔羊豕舉國奔走如風狂迎神送神解神怒¶
㑹掠金錢十萬戸旗旄夾道鹵簿馳官長行來不避路¶
忽聞下令燔妖廬居民聚族初睢盱青天白日鬼怪遁¶
向來祇奉寧非愚嗟嗟千年陋習牢相紐劈正須煩巨¶
靈手江南狄公永州栁此事今亡古亦偶獨不見福州<md:KR4f0044_SBCK_025-10a>¶遲太守
<pb:KR4f0044_WYG_025-13b>
　　　題悔齋方伯小照二首¶
鯨呿鰲擲氣何如目送雲濤蕩碧虛記得大羅天上事¶
澥山難著白尚書¶
獨立蒼茫又一竒長松怪石兩參差披圗聊識高人意¶
未是科頭曳履時¶
　　　楊浴菴餞别於謀野莊¶
黃門門下無多士(楊為先黃門伯/禮闈所取士)三十年來盡罷官白¶
首荷君存古道清樽留我話更闌科名得路人餘幾子
<pb:KR4f0044_WYG_025-14a>
弟能文事最難别後倘逄潮信便好從魚素報平安¶
　垂槖集(起戊寅七月/盡十二月)<md:KR4f0044_SBCK_025-10b>¶　　　舟發螺江林草臣張民瞻追送於洪山橋¶
小雨作秋凉扁舟客將返殷勤良友意送我不辭逺洪¶
塘十五里短亭復長亭可憐橋下水臨别難為聴來時¶
梅子黃去時龍眼熟新歡旋已散後㑹恐未卜勿謂嶺¶
海遥合并諒有由所嗟迫衰賤去住兩白頭¶
　　　朝發竹﨑順風晩抵水口驛
<pb:KR4f0044_WYG_025-14b>
荔海南來得飽餐此遊那更笑無端歸帆偶得東風便¶
明日方知上水難(自此以上/皆險灘矣)凉月一梳㣲帶暈暗潮三¶
尺忽平灘炎方未必無清景貪向船頭坐夜闌¶
　　　初上灘¶
建溪之惡惡無比狠石髙低勢隨水竹篙如鐵船似紙<md:KR4f0044_SBCK_025-11a>¶曲折蜂窠犬牙裏南浦迢迢六百里大灘小灘從此始¶
黃河亦可濫觴耳不到水窮行不止¶
　　　逆水逆風歌戲呈竹垞
<pb:KR4f0044_WYG_025-15a>
逆水彍强弩逆風簸蠻旗澁灘怪石張頷頤使我有&KR1850;¶
不敢拽有篙不能施但見北來船乘流挂席東南馳我¶
欲問天天不可問丈夫處世各有利鈍塞者自塞通自¶
通造化小兒游戲中解后兩相值我適遭其窮却笑竹¶
垞老與我同舟還遇風乃以我故兼累翁翁今涉世頗¶
知退坐狎雷霆如一噫我拍手翁和歌人生大都逆境¶
多順流豈遂無風波¶
　　　七月十五夜泊埂程<md:KR4f0044_SBCK_025-11b>¶
<pb:KR4f0044_WYG_025-15b>
一村樹合烟初暝四靣山髙月未升隔岸聞鐘知有寺¶
滿川風浪放河燈¶
　　　折紙灘(去尤溪縣/二十里)¶
可憐尤溪灘險於太行山羊腸九折有路猶可攀折紙¶
一折乃在疾雷掣電中央間高下旣懸絶東西故彎澴¶
上灘不易下更艱有生寄命脆如此摇手休輕過折紙¶
　　　箭孔灘¶
銅牙發利矢未足喻其急小舟欲穿針孔入石梯倒行
<pb:KR4f0044_WYG_025-16a>
三十級强弓寸寸彎不得羿彀不中嗟何及束手號天¶
天雨泣¶
　　　茶陽灘(舟人口號云大水大湘小水/茶陽謂水落時茶陽最險也)<md:KR4f0044_SBCK_025-12a>¶大水大湘小水茶陽亘川塞路如牛如羊叱之不動迺¶是
石波臣橫踞千步岡當時大禹疏鑿不到此漸長牙¶角勢
莫當棄置九州外放流比投荒如今郡縣闢海外¶尚於中
道梗咽為民殃何人為剷除毋令與水爭强梁¶石言吾何
辜水性本易怒請君看取淮揚交正坐中流¶無砥柱
<pb:KR4f0044_WYG_025-16b>
　　　盆灘¶
灘險寓盆名波瀾頗不小寄語踏浪兒如何狎池沼¶
　　　雨後過南鴉口¶
暴漲添三丈朝來冒兩涯山深惟古戍岸轉忽人家苦¶
竹秋來笋紅薑雨後芽似聞靈鵲語報我過南鴉(朝來/聞鵲)<md:KR4f0044_SBCK_025-12b>¶(聲延平以/南所無也)¶
　　　建寧遇德州田子益以蜜漬荔支分餉¶
兩月三山客歸裝但荔支製來經我手開處朶君頤野
<pb:KR4f0044_WYG_025-17a>
饋憐同好人情感過時平生甘苦分一味不曾私¶
　　　飲甌寧陳明府陛來縣齋¶
京國三年别溪山半日留眼中逢地主意外繫歸舟對¶
酒寛相憶當歌感昔遊應憐舊同學臨老獨漂流¶
　　　萬石灘(俗名阿彌陀佛灘/中流有三石□)¶
物各以類從號石數有萬波流石自止於義特取艮憶¶
昨經兹灘嶄巖爭自獻今看三石柱尋丈纔露寸一條¶
換骨龍掉尾秋更健逡巡溯流上淹滯得无悶揚帆過<md:KR4f0044_SBCK_025-13a>¶
<pb:KR4f0044_WYG_025-17b>
須臾正賴長女巽舟人歸佛力剪紙酬夙愿老夫亦欣¶
然滿酌不待勸¶
　　　大小米灘¶
掀波成山石作底風平石出波瀰瀰秋天一碧雨新洗¶
大灘小灘如撒米¶
　　　牛頭牛尾灘¶
牛頭彎稜稜牛尾直挺挺牛腰没水五里長牛角雙雙¶
亞桅頂我聞灧澦如馬戒舟杭爾牛曷不服爾箱又聞
<pb:KR4f0044_WYG_025-18a>
刻石作犀鎮水怪爾牛胡敢恣為害夜從寗戚飯朝就¶
巢父飲或蓑或笠或訛寢客過灘頭亦安枕¶
　　　重過雙溪口懷武𡗝舊遊二首<md:KR4f0044_SBCK_025-13b>¶雲封霧冒失烟鬟縱棹曾從九曲還自覺秋來遊興嬾¶
竟貪歸路不登山¶
飄飄笙鶴萬峯頭只許南來一度遊不分此生難再到¶
蓬萊風近且迴舟¶
　　　迴龍渡
<pb:KR4f0044_WYG_025-18b>
已窮三日程未盡西甌境晩烟投古渡歴歴見人影北¶
際仙霞闗東走括蒼嶺中間小聚落百舍同一井結屋¶
深箐中開田萬松頂年豐米價賤市散村聲靜野戍依¶
其旁孤燈光耿耿雖無荷殳役尚有擊&KR1909;警殘月猶未¶
生寥寥秋夜永勞生竟何事俯仰媿清景¶
　　　龍牙灘<md:KR4f0044_SBCK_025-14a>¶乖龍竊天符噀霧南入海無端蛻鱗甲墮地幾千載帝¶
將馴擾之不忍甚厥罪已令化為石本性終未改欲遣
<pb:KR4f0044_WYG_025-19a>
水逆流障川作峞&KR1041;河神勿聴命蓄怒更百倍森然磨¶
其牙昂首若有待舟行一不戒適捄魚龞餒幸以險著¶
名設防亦每每篙師出全力遇此愈精采滅頂世豈無¶
毋貽過時悔¶
　　　蓮花灘¶
潭潭積水中沈石知多少偶然一呈露妍醜難自保兹¶
灘乃以蓮花稱秀出溪靣開層層惜哉非所據徒取見¶
者憎不見闗中岳蓮撐兩峰江上九子名芙蓉千年老
<pb:KR4f0044_WYG_025-19b>
鶴巢雲松仙居縹緲築臺殿復有詩老來扶笻爾今胡<md:KR4f0044_SBCK_025-14b>¶為不自拔縱使娟好誰為容漁翁溪女詎知賞惟見蚌¶
沫相噞喁石兮如有知得地未必非遭逢¶
　　　䑕灘¶
五行紀異古垂戒銜尾渡江占䑕怪從來一穴可沈舟¶
為禍於人豈在大張湯雖酷未盡除我今方嫌漢網疎¶
致令此輩繁有徒詭托黠狀生江湖安得秦時鞭石法¶
驅使浮沉逐鵞鴨太倉溷厠從渠偷切莫飲水汚清流
<pb:KR4f0044_WYG_025-20a>
　　　同學王令貽於庚午冬過嶺有南浦見寄絶句¶
　　　今日至浦城追憶前詩和此遥答時令貽宰黔¶
　　　之銅仁¶
平生怕讀江淹賦南浦今來别恨同此地故人曾憶我<md:KR4f0044_SBCK_025-15a>¶一官今落瘴烟中¶
　　　綠波亭¶
愛山愛水成吾癖一笑艱辛亦飽經虎舌龍牙初脫險¶
(二灘/名)又題詩上綠波亭
<pb:KR4f0044_WYG_025-20b>
　　　行經夢筆山下¶
詞賦成名只等閒寸心得失畧相闗詩人老去防才盡¶
不敢輕嘲夢筆山¶
　　　發浦城晩宿漁梁嶺下¶
城北城南叫鷓鴣似言前路極﨑嶇回思習坎真輕命¶
頗覺升高是坦途戍壘防秋仍鼓角人家經亂久榛蕪¶
殘燈影裏蕭蕭夕萬叠荒山客夢孤<md:KR4f0044_SBCK_025-15b>¶　　　梨嶺廟前古松為火所焚作歌弔之
<pb:KR4f0044_WYG_025-21a>
吾聞梨嶺廟前老松樹舊與嶺勢爭岧嶤此廟有興廢¶
此松閱世不知凡幾朝亦不知其高幾萬丈直從山根¶
拔起上蔽山之椒今來何閴寥竽籟不復聞簫韶可憐¶
去年秋已作霹&KR0430;焦雷公斬斷青虬腰白鶴飛去誰能¶
招豈無楩柟與竹栢坐覺滿山氣象入望成蕭條獨留¶
古根深磵底神呵鬼䕶如靈苗茯苓嵗久化琥珀居人¶
德薄何敢以倖邀翻思十年前東南冦盜蜂擁潮山童¶
石赭供爨樵汝於此時幸得脫賊兵不斫乃被野火燒
<pb:KR4f0044_WYG_025-21b>
天旣賦良材使得干雲霄胡為灰刧隨僧寮長成艱難¶
摧拉易自古在昔非今朝嗚呼自古在昔非今朝<md:KR4f0044_SBCK_025-16a>¶　　　度仙霞闗題天雨菴壁¶
虎嘯𤠔啼萬壑哀北風吹雨過山來人從井底盤旋上¶
(嶺下有/龍井)天向闗門豁達開地險昔曾資劇賊時平誰敢¶
説雄才一茶好領閒僧意知是芒鞵到幾回¶
　　　峽口(初入衢/州界)¶
矮屋荒村岸浮橋亂水灣船初通峽口路已入鄉闗紅
<pb:KR4f0044_WYG_025-22a>
歛初沈日青餘未了山沙田秋熟早牛更比人閒¶
　　　雨中過江郎街二首¶
竒峰登五老秀嶺度雙姑(昨度大小/楊姑嶺)好笑三郎石朝來¶
却避吾¶
雨滴松杉徑烟迷䆉稏鄉秋山行處好何必識江郎<md:KR4f0044_SBCK_025-16b>¶　　　曉晴發清湖鎮舟中望江郎山¶
碓牀石瀨響泠泠愛入歸人舊耳聴岸草綠痕移蟋蟀¶
水花紅影帶蜻蜓樵爭曉市秋初霽風轉荒灣櫂一停
<pb:KR4f0044_WYG_025-22b>
雲霧不遮南望眼三峰回首偪天青¶
　　　雲尖渡即目¶
水鳥插頭眠近船忽羣去只有一條谿前飛落何處¶
　　　雨夜宿王子穎龍游學署¶
先生六十鬢將華老去方憐始願奢百里好山長繞郭¶
一官閒地便移家空堂對酒凉生幔細雨移燈夜落花¶
分爾歸裝無俗物芙蓉巖石竹窠茶¶
　　　嚴陵二絶句<md:KR4f0044_SBCK_025-17a>¶
<pb:KR4f0044_WYG_025-23a>
巢由等是未稱臣自占箕山潁水濱誰遣州名屬流寓¶
却疑此地竟無人¶
信公門下實多才柴市餘生大可哀不是英雄誰有泪¶
更無一個哭西臺¶
　　　夜發富陽曉至泥&KR0412;避潮小泊¶
浦口沙穨岸潭頭雨壞橋客程兼昨夜鄉夢破今朝小¶
堰孤舟渡荒山八月樵風波歸更怕不賦廣陵潮¶
　　　吼山
<pb:KR4f0044_WYG_025-23b>
天開地坼石崢嶸一棹穿雲入罋城喚起清風答長嘯¶
滿山松栢盡雷鳴¶
　　　偶遊蘭亭<md:KR4f0044_SBCK_025-17b>¶黃茅十里騎驢路中有南朝内史祠墨本尚傳修禊帖¶
紅牆新䕶
御書碑浮橋過雨衝泥渡曲水平階叠石¶為一笑山陰
付陳迹人間何事不兒嬉¶
　　　語溪舟中與竹垞别
<pb:KR4f0044_WYG_025-24a>
一條楖標一扁舟每過佳山約少留榕葉蕉陰消客夏¶
芡盤菱角到家秋粗償行脚平生債不爽歸期汗漫游¶
我有新詩同七發起翁㣲病待翁詶(時竹翁/方抱痾)¶
　　　閩中垂槖而歸家人適告米盡口占二律¶
烏有歸來問子虛鄉園米價近何如雞爭野老場邊粟¶
䑕嚙先生案上書閲世始憐貧是病占年空說衆維魚¶
荔支飽噉吾知分此福從來有折除<md:KR4f0044_SBCK_025-18a>¶半生顔狀忝風塵檢㸃身謀悔亦頻辟穀有方宜拔宅
<pb:KR4f0044_WYG_025-24b>
毁車無用是勞薪篋空笑貯加餐字吾老羞為乞米人¶
賓客不來僮僕散免教鵞雁惱比隣(昌黎詩隔/墻極鵞雁)¶
　　　戊寅除夕¶
手中蓍擲流光過(東坡詩流年已似手中/蓍余今年四十九矣)老境猶彎寸¶
寸弓鄉曲無醫憐病婦米鹽何物累衰翁一家懸磬豐¶
年後萬事挑燈此夕中那不癡騃逐兒女試看秃鬢已¶
還童¶
　敬業堂詩集巻二十五<md:KR4f0044_SBCK_025-18b>¶<md:KR4f0044_SBCK_026-1a>¶
<pb:KR4f0044_WYG_026-1a>
欽定四庫全書
　敬業堂詩集巻二十六¶
　　　　　　　　　　翰林院編修查慎行撰
　
