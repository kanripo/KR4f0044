# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:15.033837
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0273-002敬業堂詩集-卷第二.
<pb:KR4f0044_SBCK_002-1a>¶
敬業堂詩集卷二¶
　　　　　　　　　海寧查愼行　悔餘¶
　愼旃集中(盡庚申/一年)¶
　　　喜季叔自荆州至二首¶
㑹合期難定蒼茫憶舊秋烽烟隨地滿書疏隔年收薄¶
宦供驅䇿空囊愴去留荆南曾乆住回首似并州¶
再見干戈地方知骨肉恩人情方畏虎客路漸啼猿那¶
得窮無恨惟應醉勿論如何連夕話多半是田園¶
　　　人日武陵西郊閱武二首¶
鷹揚盪决勢無前觭角相持又一年豈謂陳湯寛吏議¶
尚煩充國策屯田桃花色映巴滇馬杏葉裝成子弟韀¶
<pb:KR4f0044_SBCK_002-1b>¶
漫說秦人曾避地而今此地是窮邉¶
如荼如火望中分鼓角鐃鉦一路聞黑齒舊疆仍結壘¶
綠旗别隊自將軍轅門誰上平蠻䇿朝議先頒諭蜀文¶
輸與書生工&KR0312;奕疎簾殘局轉斜曛¶
　　　再遊德山爲雨雪所阻留宿乾明方丈次石間¶
　　　周益公石刻舊韵二首¶
但令興到便登山路轉鳬鷖第幾灣福地自留蒼翠外¶
閒身偏在亂離間殘碑日月看仍在前軰風流許再攀¶
五百年來如轉盻知従何處證無還¶
城外清江江上山依然白浪捲蒼灣雪飄燈事闌&KR0226;後¶
春到梅花淺淡間竹樹一丘迷出入樓臺幾處記躋攀¶
<pb:KR4f0044_SBCK_002-2a>¶
茶烟芋火前因在信宿㽞人未遣還¶
　　　春晴登朗州城樓¶
沅水湘烟入望深郡樓閒上當登臨晴邉日作薰檐氣¶
亂裏歌傷去國心芳草迎船迷舊㟁綠楊盤馬試新陰¶
劉申去後空城在水次猶傳上堵吟¶
　　　三閭祠¶
平逺江山極目廻古祠漠漠背城開莫嫌舉世無知巳¶
未有庸人不忌才放逐肻消忘國恨歳時猶動楚人哀¶
湘蘭沅芷年年綠想見吟魂自去來¶
　　　朗州絶句四首¶
翎雀彈來新調多竹枝舊法定如何居人不解邉頭曲¶
<pb:KR4f0044_SBCK_002-2b>¶
只唱西風菜葉歌¶
江干草市竹爲椽容易移家逐貿遷昨日官軍又南去¶
辰溪一路有新烟¶
雨餘天氣好清明薺菜花開去&KR0191;靑樂令園荒桃李盡¶
更無啼鳥入空城¶
督師聲勢震蠻荆父老徒誇晝錦榮不信但看楊相國¶
遺恩還在鼎州城¶
　　　武陵送春(時初聞官軍/恢復辰州)¶
筍屐籃輿幾地逄春華一夢記南中草痕吹過靑楊瘴¶
花信飄殘&KR0030;角風燒尾蛇應流枉矢驚絃鳥亦避虛弓¶
桃源只隔&KR0012;城外流下辰陽戰血紅¶
<pb:KR4f0044_SBCK_002-3a>¶
　　　舟發桃源¶
武陵溪口朗江灣花落䳌啼血正殷楚甸回看惟見水¶
蠻程従此始登山分灾小刼推移過避世遺風想像還¶
但使耕桑能復業仙家原自在人間¶
　　　辰龍&KR0028;¶
結陣愁雲&KR0342;水濵望中髙勢故嶙峋古來形勝知何地¶
天下英雄竟少人獨戌饑鴉喧落日連營荒草壓征塵¶
曾經官渡相持後栅孔枝枝插柳新¶
　　　海螺峰歌¶
楚南地窮山聚族逞怪爭竒走相逐桃源以上篁箐多¶
碧玊篸如春筍束海螺一峰天下竒形模髣髴神依稀¶
<pb:KR4f0044_SBCK_002-3b>¶
雷磓&KR0017;斧劈不得造物伎倆初奚施中豐上銳下微窄¶
凹處痕青凸邉白古苔繡錯十六盤蠻髻椎髙二千尺¶
輕身想像窮烟霄仰天一咲天爲髙不知&KR0400;猱爾何恃¶
騰擲絶頂相矜驕似聞老螺生海底鯤化鵬飛忽移此¶
偶然蝸殻吐饞涎倒覆江干吸江水我&KR0339;汝腹彭亨幾¶
許寛安能吸盡五溪之奔湍天公渴汝一掬慳故實汝¶
腹封泥丸嗚呼已實汝腹封泥丸只合棄置當百蠻胡¶
爲秀&KR0717;拔萬山坐令荒徼人俱頑¶
　　　清浪灘¶
怒勢中流劈浪開蟄龍潛處起驚雷衣冠如故神㽞像¶
牙角爭雄石騁才郷戸幾看疲輓運洪瀾何事故奔穨¶
<pb:KR4f0044_SBCK_002-4a>¶
炎荒有路天難限百險終須棙柂來¶
　　　北溶驛¶
西隔辰陽纔百里傷心戰地見何曾尸陁林下烏争肉¶
痩&KR0068;花邉&KR0017;&KR0342;燈井與田平柴栅廢燕隨人散土巢崩¶
相逄漫說従軍樂一飯無端百感増¶
　　　辰州¶
連岡猛火夜燒營槃瓠西來尚有城百雉慿髙經雨黑¶
五溪流惡入江清就傾廬舎全無主畏險舟車半不行¶
欲訪遺書㝷二酉㫄人&KR0204;&KR0039;笑書生¶
　　　壺頭山伏波廟¶
功業蠻方萬古尊當時朝謗竟騰喧耿舒本意難同事¶
<pb:KR4f0044_SBCK_002-4b>¶
朱勃猶存解訴&KR0072;馬革褁屍言竟驗雲臺圖像事休論¶
中興諸將俱茅土不解於公獨少恩¶
　　　發辰州馬上大雨¶
百折岡巒去復廻弓刀小隊轉城隈馬頭雲勢俄爲雨¶
谷口泉聲併應雷磽确連山愁路滑離披滿眼惜花開¶
竹雞無賴啼偏切&KR0514;送行人度嶺來¶
　　　宿五里亭¶
舟行脫險還遵陸跋渉誰知險更并牛跡水&KR0264;三尺澗¶
雲頭暮轉一峯晴頗聞西上攀躋苦却咲南遊性命輕¶
細&KR0070;道㫄&KR0031;&KR0215;堠辰陽辛苦是初程¶
　　　羅舊驛¶
<pb:KR4f0044_SBCK_002-5a>¶
陽明舊日留詩地我到偏傷亂後情淺草平陂荒徼路¶
殘陽小驛舖司城西征將帥猶堅壁(時前軍尚/駐沅州)南牧牛¶
羊各占營此日蠻人皆佩犢不煩布榖苦催耕¶
　　　午日沅州道中¶
一年傳旅食吳楚隔干戈蠻果枇杷熟山花躅躑多蒲¶
魚鄉國味風雨客程歌佳節今朝是誰知馬上過¶
　　　沅州卽事二首¶
萬馬南來牧宿荒連山淺草不能長營門日暮聲如沸¶
論擔分錢買綠秧¶
官兵十萬擁岩隈糧運頻煩羽檄催米價最髙薪最賤¶
炊烟晴散&KR0030;梁&KR0069;¶
<pb:KR4f0044_SBCK_002-5b>¶
　　　雞冠砦¶
絲路微従鳥道分半空雞犬隔江聞雨聲飛過岩頭砦¶
多少人家是白雲¶
　　　&KR0222;頭司¶
雲山獅口寨風俗短裙苗兩郡封疆錯孤城控制遥遺¶
民收野芋狹路入山椒怕見征南&KR0016;臨江叱馭驕¶
　　　自沅州抵麻陽二首¶
半月天無一日晴亂山處處走溪聲廢坪隔㟁分秧水¶
(楚南皆山地稍/寛衍者名爲坪)小砦因髙占土城(鄉民避兵者俱踞/山築城名曰土砦)楚¶
樹含情如有待蠻花問俗緫無名&KR0706;﨑路在風波外不¶
礙行人觸暑行¶
<pb:KR4f0044_SBCK_002-6a>¶
欲知黔楚分疆處只在&KR0012;雲兩角邉自是勞人貪僻路¶
也如渴馬愛清泉參天有勢松何健肖物能工石亦妍¶
一片銅崖青入望夕陽跕跕&KR0070;飛鳶¶
　　　初入黔境土人皆居懸崖峭壁間緣梯上下與¶
　　　猿猱無異睹之心惻而作是詩¶
巢居風俗故依然石穴髙當万木顛幾地流移還有伴¶
舊時井竈斷(去/聲)無烟餘生兵革逃難穩絶塞田疇瘠可¶
憐好報長官蠲賦斂獼猿家室乆如懸¶
　　　大雨泊黄蜡&KR0028;江水暴漲黎明解纜諸灘盡失¶
　　　矣¶
頑石堆癭疣清江曵羅&KR0321;黔山雖可憎黔水頗可愛雨¶
<pb:KR4f0044_SBCK_002-6b>¶
聲怒流濁曉鏡忽破碎干年老樹枝礓石亞完塊小舠¶
啣尾去脫葉舞澎湃㮄人顧我笑壯士行何畏來當兵¶
革交&KR0421;險視一槪誰能守孤&KR0963;鬰鬰坐乆待輕生犯過¶
渉旣濟稍知悔¶
　　　早發齊天坡¶
山偪嵐氣侵仲夏曉猶冷離披馬鬉濕十里霧未醒流¶
雲莾廻盪陸海開萬頃東日生其間金丸上修綆殷鮮¶
一輪血倒射却無影蒼茫樹浮藻叅錯峰脫穎攀躋足¶
力窮目賞得竒景方知夜來宿乃在最髙頂¶
　　　六月十五夜銅仁郡齋坐雨憶去年此夕同韜¶
　　　荒兄潯陽對月有作¶
<pb:KR4f0044_SBCK_002-7a>¶
琵琶亭外記停船昨歳今宵月最圓短篴廻風湓浦浪¶
&KR0012;燈響雨夜郎天文章幕府才相左鱗羽天涯眼並穿¶
若&KR0312;歸程余較逺江樓&KR1214;上又三千(兄時在南/昌幕府)¶
　　　枕上偶成¶
漏盡雞一鳴遥遥村砦裏須㬰徧城市歷亂殊未巳晨¶
光澹列宿虚白上窗&KR0083;夜來江湖心夢斷不可理似覺¶
柔櫓聲咿啞猶在耳¶
　　　連下銅鼓魚梁龍門諸灘¶
上灘力相爭下灘勢相借連山百餘里一抺蒼然化輕¶
舟&KR0083;作底百折穿石罅雨雹飛兩㫄雷霆&KR0108;其下篙師¶
心手習快若王良駕又如彀强弩東向海門射胥濤浩¶
<pb:KR4f0044_SBCK_002-7b>¶
蕩來歛怒却退舎河神况小婢指&KR0933;或遭咤因斯悟至¶
理出險在閒暇向來覆舟人正坐浪驚怕¶
　　　麻陽田家二首¶
牛羊爭隘巷井臼䕃髙木村村聚一姓雞犬並食宿兵¶
荒分同死男女不輕鬻所以五溪蠻古來多巨族¶
俗貧盗見棄夜戸可不設翻爲防逃兵鄉社有團結隔¶
河聞人聲睒睒&KR0017;燈滅我欲従之言灌莽髙八尺¶
　　　浦市晤宋梅知兼贈别¶
與子總角交賤貧互相得自従行萬里始作可憐色兩¶
萍浮大海後㑹那可即初春得子書感子逺相憶令兄¶
乆辭家托我覓消息武陵快相遇恍與子靣覿頗怪經¶
<pb:KR4f0044_SBCK_002-8a>¶
亂離神淸髮深黑報章走&KR0485;足與爾慰饑惄十年一&KR0083;¶
書奚啻萬金&KR0514;平生骨肉恩獨徃輕逺渉沅江石齒齒¶
白日飛霹靂投軀試竒險聚散俱&KR0228;戚汝兄我先見我¶
弟汝新别兩家兄弟間異姓&KR0128;如嫡銅崖聞子來喜劇¶
遽走覓買舟下浦市石觸舟中裂怖餘身幸在再理渡¶
江檝沙頭重把&KR0209;迎靣淚反滳開口先暄寒次第家事¶
及子言聊慰我&KR0204;似聽歷歷舎弟辭人幕今年復家食¶
别中六&KR0009;書此度凡兩接(是日接德尹/所&KR0009;第六札)子來喜見兄飄¶
泊手重執余行别諸弟渺&KR0261;&KR0012;飛翼同落百蠻中悲歡¶
儼殊域江天秋平分晝夜五十刻月魄哉初生飛蟲撲¶
燈入従昏話逹旦對酒唇不濕别當爭戰塲岐路莾南¶
<pb:KR4f0044_SBCK_002-8b>¶
北子颿巳髙挂我馬尚覊靮去去勿回頭凉風在蘆荻¶
　　　重陽前一日銅仁郡齋得韜荒兄豫章信¶
豫章書到雁程勞山館&KR0012;燈夜屢挑怕說重陽又明日¶
南來何地不登髙¶
　　　銅仁書懷&KR0009;德尹&KR0243;木兩弟四首末章專示建¶
　　　兒¶
客行已度萬峰巓咫尺西南接漏天雲棧險應輕蜀道¶
布帆穩憶上吳船家書盾鼻題難盡春草刀環夢未圓¶
了了故園東下路洞庭髙浪白門烟¶
虛名小郡笑猶存官舎無烟米不屯鵝鴨池荒餘棄壘¶
漁樵人少但空村路窮江口船稀到山近黔東石盡髠¶
<pb:KR4f0044_SBCK_002-9a>¶
最是子䂓啼未歇插天丹嶂起䨧&KR0400;¶
眼見青旗換白旗幾聞殊俗震餘威月斜嚵虎廵城去¶
風定饑烏繞樹歸超石諸營兒作戯射生別帳妓成圍¶
飛書草檄非吾事悔著征人短後衣¶
阿庚失學阿承癡滿架殘書&KR0485;䕶持不願生兒還似父¶
尚憐有叔可爲師殺雞爲黍人誰過綴鳳粘珠想要竒¶
便使他時能典謁草堂花發是歸期¶
　　　髙愼旃罷官入都索贈行之句¶
八年逺宦阻廻車萬里髙堂悵&KR0029;廬(少司㓂先/生尚在堂)歸路巳¶
遲鴻鴈後逄人猶說亂離初蘭成恨滿江南賦孝穆情¶
眞僕射書此去朝家崇吏事崔瞻藴藉比何如¶
<pb:KR4f0044_SBCK_002-9b>¶
　　　送雷玉衡赴印江學愽任¶
&KR0031;江路盡還&KR0031;峽此去休論跋渉難秋雨隔城聞戰伐¶
夕烽傳&KR0039;望平安郷程漸近梹榔樹宦味初嘗苜蓿盤¶
昨夜尊前頻送喜燈花何負鄭䖍官¶
　　　得家荆州兄都下書久而未荅夜窗檢笥中舊¶
　　　札因續報章并作二詩奉&KR0009;¶
朔南踪跡兩浮萍爾渡滹沱我洞庭橘柚候依京國雁¶
茱萸㑹散故園星瘴郷弓力秋來健沙磧笳音嶺外聽¶
若向此遊論客况兵荒一一眼曾經¶
陳東倘許持清議經濟如兄綽有餘夜雨新豐空作客¶
秋燈絶徼又開書絶竒世事傳聞裏最好交情見靣初¶
<pb:KR4f0044_SBCK_002-10a>¶
如此畏塗須閲歷興闌吾欲賦歸與¶
　　　銅仁秋感和劉丙孫六首¶
風物移黔境&KR0028;城接楚&KR0022;亂山爭戴石細水亦名江逺¶
燧連苗砦孤燈冷客窗﨑嶇經戰地游屐不成&KR0031;¶
吾亦疑天意人間事渺茫陣雲秋易結驛路晚偏長雞¶
犬無安土衣冠剰古粧少年鞾袴好輕薄笑蠻方¶
郭外於莵穴城中跋扈兵幾時除猰㺄終日逐鼯鼪警¶
&KR0485;傳雞羽悠揚聽角聲草間殘孑在却立望昇平¶
居民竄崖谷顔狀&KR0011;麕䴥薄賦猶輸賧餘生各戀家銅¶
苗收石綠金氣辨丹砂亂裏輕蠻貨何時到客槎¶
&KR0169;火飛蟲入庭隅樹影生月光經雨淡嵐氣入秋清南¶
<pb:KR4f0044_SBCK_002-10b>¶
味疎鮭菜西風到鱠橙可憐郷夢斷戌柝正三更¶
莫謾愁覉旅南遊計亦良主嫌蘆酒濁客愛野蔬香珠¶
米升舂雪刀魚寸縷霜蹉跎叨匕箸容易送流光¶
　　　秋懷詩(并序)¶
　蠻城秋晚風雨凄其懷友思郷一時并集次第有作¶
　得詩十六章江湖浩蕩分&KR0009;無由異日奉几杖於先¶
　生寫心期於同好當出以相質用博和章焉¶
四海靈光刼燒餘名山一席老仍虛及門漸散天南北¶
舊事閒隨夢卷舒黨論甘陵多擬似交情中散厸何如¶
公朝謾有程文海又費先生却聘書(姚江黄夫子掛名/薦牘知驅馳無力)¶
(不能北/上也)¶
<pb:KR4f0044_SBCK_002-11a>¶
事與心違悵乆離京華一信底差池望窮難覓衡陽雁¶
客到遥傳塞上詩南國霜華&KR0363;著髩東籬秋信菊如期¶
買山歸臥談何易始覺巢由是盛時(外舅陸射山先生/乆留都下短章勸)¶
(駕情見/乎辭)¶
黄浦花深䕶竹扉隔江城郭鶴初歸風生故壘餘蘆荻¶
天遣西山長蕨薇註易十年留小草憂時一涕肻輕揮¶
老&KR0724;來徃錢唐路藥褁丹爐計未違(黄晦木先生註易/垂成近復事黄冶)¶
(之/術)¶
青山無恙罷登臨收取雄才入苦吟快馬短裘他夜夢¶
荒亭野史故交心(謂金正/希先生)愁侵衰髩絲何極老&KR0342;窮途¶
感易深一片臺城吹角外秦淮烟柳變秋陰(王汾仲寓/居白門)¶
<pb:KR4f0044_SBCK_002-11b>¶
板輿自草閒居賦駿骨何心羡築臺訝許客來論舊雨¶
能令人妬是竒才對門瓦屋相望住(謂斯年/分虎)稱意溪花¶
一笑開還有江山傳好句靑蓮曾到夜郎來(長水李/秋錦)¶
南戒江山破涕新愽梟壺馬鬥長貧英雄混跡疑亡賴¶
風雨髙歌覺有神一劒乾坤鳴怪事六朝裙屐咲文人¶
采蘩橋畔留詩別母在尤宜惜政身(白門王/璞菴)¶
管鮑雷陳原有&KR0070;臨岐執手語分明後來此㑹知何地¶
同軰如君豈好名薄俗誰堪論古道浪遊吾恐負平生¶
但令出處存初約應諒天涯共此情(客夏同人餞別於/飱和堂聞故鄉社)¶
(事紛然感懷同志作/詩&KR0009;主人朱與三)¶
憶従奉杖别岩隈逺枉馳箋又一回軍角風髙&KR0393;語合¶
<pb:KR4f0044_SBCK_002-12a>¶
獵塵秋早雁翎開石光&KR0251;火三年過銅柱無名萬里來¶
珍重先生期許意緘題欲報每遲徊(家伯二南/逺書見示)¶
酒幔河橋柳拂絲故人欲折並依依篋中行卷春㽞别¶
&KR0030;裏&KR0012;颿客憶歸蠻郡秋聲廻鼓角戰塲風力展旌旂¶
賣文剰買防身劒不改従軍一布衣(朱人逺陳撝謙子/棨黄主一各有文)¶
(見送繾綣之意/别後不忘也)¶
三徑無資謾管絃淸才差勝廣文氊藍田記入昌黎集¶
絳帖碑留淳化年一縣葡萄秋醸酒千家砧杵月臨邉¶
豬肝不用供他客&KR0031;鵲東軒信早傳(陳子文舉家赴安/邑丞近聞子厚亦)¶
(作&KR0051;游同/此致意)¶
存殁相&KR0028;事忍論桓山翼折嘆賢昆(謂鳳/司)乆従㳟謹傳¶
<pb:KR4f0044_SBCK_002-12b>¶
家法却幸諸&KR0012;聚義門二頃良田貧減價兩朝汙簡淚¶
&KR0264;痕買隣擬就墻東住及取遺風教子孫(祝彦方南宫/下第閉門讀)¶
(史撫&KR0012;姪如巳出言念/及此不無存殁之傷)¶
望衡對宇雅相親南阮才髙不諱貧帯雨村舂晨隔巷¶
欵門燈火夜留賔兩家子弟如行雁一姓婚姻少比隣¶
角酒爭棋曾此地荒雞絶徼夢何因(王子頴右/朝兄弟)¶
石佛橋邉一繫舟逺來情感&KR0009;書郵&KR0028;心風雨經聮榻¶
輕命江山博壯逰木葉波仍浮楚甸蘆花雪又滿吳洲¶
蒓鱸橙蟹家郷味容易懷人負好秋(徐孝績有書見存/並簡盛鶴江徐淮)¶
(江程禹/聲諸子)¶
消息烽烟萬里通憐余踪跡乆従戎羞言處士河陽幕¶
<pb:KR4f0044_SBCK_002-13a>¶
豈有書生絶域功浴䥫甲分秋練白蠟丸書&KR0342;燭花紅¶
知君矯首西南望懷友思親一槪中(得楊耑木/京邸書)¶
晴川髙閣揮杯後兩度西風閱歳華鸚鵡夢銷江上草¶
鷓鴣啼老日南花舞廻雞枕宵初半讀罷魚書飯好加¶
莫道楚材多放廢居然屈宋起名家(漢陽王孟/榖羅魯峯)¶
曾作江湖同隊魚洞庭南上更愁余舊遊想像重題閣¶
故國平安有報書去日兒童皆項領同時牛馬亦&KR0109;&KR0322;¶
捉刀未了生涯事只是羞乗下澤車(與韜荒兄江陵分/手兄赴豫章余至)¶
(沅南相望各天音塵夐/隔比得郷信因寓感懷)¶
　　　同沈將雲楊魯山遊銅崖¶
&KR0031;江合處勢瀠洄地盡中流忽有臺沙際馬知寒潦縮¶
<pb:KR4f0044_SBCK_002-13b>¶
城西鴉帯夕陽回年深兵燹碑難讀路入榛蕪眼勌開¶
片石只従開闢在題詩曾閲幾人來¶
　　　天擎洞歌¶
黔江自與楚水通楚山不與黔山同神靈有意幻竒譎¶
使我豁逹開心胸初披榛莾覓微徑旋渡略彴踰奔洪¶
水窮雲起巖洞出外象軒翥中含空陰叢轟轟聚蚊蚋¶
老骨硌硌摧虬龍懸崖俛瞰勢將墜一柱突兀撐於中¶
蜂房倒垂作層級鐘乳亂滳穿玲瓏不知瀑布之源在¶
何許天紳飄下朝陽東石梁截斷千匹練明珠迸出鮫¶
人宮又疑蜥蜴吐沬散氷雹寒氣䬃䬃生廻風長林豐¶
草四時&KR0243;雨露不到誰尸功¶
<pb:KR4f0044_SBCK_002-14a>¶
　　　重過齊天坡¶
十月新寒瘴巳輕萬峰濕翠雨初晴人來天際斜陽影¶
馬蹈雲中落葉聲杼軸誰憐民力盡郵亭遥數戍烟生¶
半年遊跡愁重到何計雲山慰客情¶
　　　再至沅州哭劉丙孫二首¶
幕府論交快得群天涯失意手重分不應小别輕揮淚¶
豈謂重來果哭君(中秋前在銅仁洒/淚而别遂成永訣)盡賣衣裘供薄殮¶
誤他僮僕逺従軍瓦燈相對僧窗夕忍讀龍塲&KR0287;旅文¶
(劉官吏/目故云)¶
偶然倡和成詩䜟鵩賦長沙最不祥(丙孫秋感詩有長/沙鴞似鵩腸斷洛)¶
(陽年/之句)萬里慙余稱好友一官累爾死殊方招魂有母傷¶
<pb:KR4f0044_SBCK_002-14b>¶
垂白舁櫬無兒等國殤&KR0184;却負薪貧也得九原應自悔¶
辭郷(劉爲安丘/相國次子)¶
　　　送楊魯山省覲歸里¶
殷勤巵酒别蠻天安穩圖書壓客船經眼雲山窮戰地¶
稱心詩句逺逰篇綵衣綫綻三秋後白髮花穠八座前¶
不載丹砂供服食閒居一賦巳如仙¶
　　　夜觀燒山和中丞公韵¶
寒空月黑&KR0395;初熏照夜俄生萬嶺雲赤幟千人爭趙壁¶
火牛百道走燕軍危時莫以烽爲戯我意方憂玉亦焚¶
不信刼&KR0069;吹不盡草間狐兎尚成群¶
　　　麻陽運船行¶
<pb:KR4f0044_SBCK_002-15a>¶
麻陽縣西催轉粟人少山空聞&KR0017;哭一家丁壯盡従軍¶
老稚扶㩦出茅屋朝行&KR0128;米暮僱船吏胥&KR0039;名還索錢¶
轆轤轉絙出井底西望提溪如到天麻陽至提溪相去¶
三百里一里四五灘灘灘響流水一灘髙五尺積勢殊¶
未已南行之衆三萬餘樵㸑軍裝必由此小船裝載纔¶
數石船大&KR0724;多行不得百夫并力上一灘邪許聲中骨¶
應折前頭又見奔濤瀉未到先愁涙流血脂膏已盡正¶
輸租皮骨僅存猶應役君不見一軍坐食萬民勞民氣¶
難甦士氣驕虎符昨調思南戍多少揚麾白日逃¶
　　　雪後平溪道中(時官軍初/復貴陽)¶
馬足聲堅凍未融楚南晴雪照黔東百家廢井懸軍後¶
<pb:KR4f0044_SBCK_002-15b>¶
一路啼&KR0400;灌莾中斑白逄人愁鋌獸萑苻何地集哀鴻¶
書生亦有傷時淚䄂濕征鞭褁朔風¶
　　　清浪衛廣福寺¶
瓦礫城隅萬竈㫄居然古寺比靈光殘僧一去塵蒙佛¶
&KR0030;角&KR0012;吹夜雨霜刼過昆明&KR0069;尚黑年深龍漢事全荒¶
斷碑知是何年物野火燒來栢葉香¶
　　　飛雲巖¶
白雲本在天變幻隨所到無端忽墮此穴地啟洞竅石¶
髓久漸凝靈姿特神妙軒軒勢欲舉外秀中　驁坐勞¶
佛力鎭刻&KR0030;恣凌暴山靈怒不受企脚首頻掉猶虞従¶
風揚出山不可呌呈形寓百怪意想得竒肖昻昻舞獅¶
<pb:KR4f0044_SBCK_002-16a>¶
象狠狠蹲虎豹蛟龍䕶鱗甲鸞鳳披羽翿或疑人卓立¶
又似波傾倒形容口莫悉覽勝難領要造物太雕刓將¶
毋元氣耗林泉爲映&KR0321;㫄引轉深奥清陰矗古栢逺響¶
落幽瀑遂令過客心出入殊靜躁惜哉靈勝境乃落西¶
南徼好事偶一逄髙情復誰較獨留陽明碑千古表蠻¶
獠(王文成月潭寺碑記聖/果亭偈石刻俱在焉)¶
　　　度油榨&KR0028;¶
平明走馬出城闉峭壁西風冷偪身轉粟上天非易事¶
據&KR0028;連栅復何人雪塡土窟埋屍淺氷裂刀痕迸血新¶
等是三災逃不得疆塲溝壑兩窮塵¶
　　　題鎭逺中河寺後石洞¶
<pb:KR4f0044_SBCK_002-16b>¶
一片靑山展石屏天光西豁㵲陽城豈知躍馬横戈地¶
猶有晨鐘暮鼔聲¶
　　　黎峨道中二首¶
馬滑前岡冷未消(冷音另黔中冬月霧雨之/侯道滑成氷俗呼爲冷)一鞭絲雨¶
上衣潮瘴茅黄過三郎舖寒水清涵葛鏡橋¶
青紅顔色褁頭粧尺布&KR1164;裙稱&KR0176;長犵狫打牙初嫁女¶
花苗跳月便隨郎¶
　　　黔陽雜詩四首¶
&KR0214;尤百丈吐寒芒(時有彗/星之變)殺氣西南莾未央燕雀君臣¶
空殿宇蜉蝣身世閱滄桑亂山似作孤城衞橫㦸誰堪¶
一靣當錯料夜郎知漢大井蛙曾此自稱王¶
<pb:KR4f0044_SBCK_002-17a>¶
休將臥虎比前禽諸將功髙賊未擒㭿馬隔城邉草痩¶
幕烏啼曉陣雲深盤江路盡黔疆險鉤棧人従蜀國㝷¶
一片夀陽汚血地浪傳田&KR0369;哭王琳¶
玊斧銅標界有無苴蘭城外亟儲胥田橫客巳辭窮島¶
樂毅功難敵&KR0618;書官濫羊頭爭獻鏡謀新鼠穴可乗車¶
英雄穉子論誰是廣武登臨歎有餘¶
吹唇沸地勢縦横約束人稱峽路兵間道無援防豕突¶
叢祠有火散狐鳴殘年租賧催何&KR0485;&KR0017;俗流離命巳輕¶
勿&KR0029;弓刀能殺賊向來漁獵本蒼生¶
　　　送王兎菴學愽赴安順¶
芭蕉&KR0028;前打戍鼓漏天十日九日雨西征健兒猛于虎¶
<pb:KR4f0044_SBCK_002-17b>¶
道&KR0342;箐深貍伺鼠朝行縛人暮驅牯張目睢盱避無所¶
仲家生苗砦無主肆虐公然彍强弩野無烟市絶行旅¶
飛鳥山山鎩毛羽爾獨胡爲此焉處别家十年長兒女¶
失意勿復論郷土文章下筆造竒古詩法亦可籍湜伍¶
髮須如絲白縷縷宛然褒博說鄒魯及門弟子紛可&KR0070;¶
往往功名拾芥取先生齒豁五十五猶抱麐經應科舉¶
廣文片氊寒且苦顧獨求之榮衮黼僅留僮僕䘮資斧¶
别我西行何踽踽我爲爾歌爾起舞舞意低昻歌激楚¶
而今輸邉方用武何處堪容腐儒腐桑榆有路行可補¶
曷不去作咸陽賈¶
　　　貴陽除夕次德尹去年此夜湘南見懷韻¶
<pb:KR4f0044_SBCK_002-18a>¶
秦城趙璧價誰償&KR0215;影隨身漫去郷劔氣乆寒思拂拭¶
雞聲無伴起徊徨吟殘蠟燭三更笛夢結春雲十&KR0341;桑¶
不是無家輕逺别天南回首一摧腸¶
敬業堂詩集卷二¶
<pb:KR4f0044_SBCK_002-18b>¶
