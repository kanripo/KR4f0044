# -*- mode: mandoku-view -*-
#+TITLE: 敬業堂詩集
#+DATE: 2015-09-23 10:30:37
#+PROPERTY: JUAN 40

¶
　長告集(起壬辰正月/盡十二月)¶
　　辛卯臘月左手病風今春漸及右臂䝉
恩停免¶内直始得因病乞假前後滿百日患猶未除適
　　兩¶院長俱逺岀遂因循度歲昔白香山守蘓州時
　　年¶甫五十八而退居之計己決其詩有長告雖當
<pb:KR4f0044_WYG_040-1b>
　　百¶日滿故鄉元約一年回之句未幾果歸又十年
　　而¶風疾作余今年六十有三患病在前請假在後
　　出¶處之際有媿昔賢多矣¶
　　　元旦朝回
御賜酒肴果品二席中使賫至臣<md:KR4f0044_SBCK_040-1b>¶家感
恩恭紀¶
玉笋班初散瓊筵
賜北扉忽傳
<pb:KR4f0044_WYG_040-2a>
中使到正值早朝¶歸仙液&KR0438;棃脆(哈蜜𤓰凍棃/皆異品也)春羮雉
兎肥一家同醉飽¶元日拜
恩稀¶
　　　周桐野前軰貽雲碁一副開奩皆白子也戯占¶
　　　二絶句¶
朝來畫得紙為枰一笑開奩賭不成遮莫先生寓㣲諷¶
不教黑白太分明¶
周天三百六十一竒偶中從太極分細玩君家舊圖說
<pb:KR4f0044_WYG_040-2b>
有陽可得獨無隂¶
　　　病風<md:KR4f0044_SBCK_040-2a>¶香山臨老愁風痺昭諫多時患臂攣自分早衰宜速退¶
敢云同病比前賢三災有刼誰能免五苦無塵可怕纒¶
不學維摩佯示疾道塲還作散花天¶
　　　瀆山酒海歌(并序/)¶
　内西華門外西南一里許明朝御用監在焉又南數¶
　十步為真武殿庭前老檜一株下有元時玉酒海承
<pb:KR4f0044_WYG_040-3a>
　以石床玉色青碧間以黑章白暈旁刻魚龍海馬出¶
　沒波濤之狀口面約廣三尺餘隨其質為凹凸若荷¶
　葉然形製朴古膚理温潤中容四五石許壬辰正月¶
　十九日偕雲間髙不騫槎客往觀摩挲乆之按元史¶
　世祖紀至元二年十二月瀆山大玉海成勅置廣寒<md:KR4f0044_SBCK_040-2b>¶　殿輟耕錄云廣寒殿在萬歲山頂中有小玉殿内設¶
　御榻左右列侍臣坐牀前架黒玉酒罋一車駕歲巡¶
　上都先宴于此燕都遊覽志云今御用監中有小亭
<pb:KR4f0044_WYG_040-3b>
　亭内一玉缸體質頗潤中積水外以朱欄䕶之即廣¶
　寒殿中物也槎客屬予紀其實因參考舊聞而系以¶
　詩¶
雲間髙生精賞鑒嗜古搜竒確且贍朝來導我出西華¶
指㸃前朝御用監監南新剏𤣥都壇當門老檜青蛟蟠¶
舊聞酒海今落此共嘆體質猶堅完瀆山巨璞初無價¶
誰遣不脛來輦下至元巧匠雕琢成萬歲山頭設髙架¶
天然位置平不頗瑣窗八面開重阿石龍吸水上霄漢<md:KR4f0044_SBCK_040-3a>¶
<pb:KR4f0044_WYG_040-4a>
倒瀉溢為太液波波光翻動廣寒殿滿甕蒲桃映華瑱¶
侍臣多著質孫衣(質孫燕服見/元史世祖紀)天子親臨詐馬宴電轉¶
星流四百年故都何物不推遷曾承沆&KR1197;依天上流落¶
人間亦可憐亭虚無復朱欄䕶頽砌旁連髹器庫天吳¶
跋浪鬐鬛張只與空庭飽風露君不見周彛商斚近來¶
無形製争傳博古圖為池為海將安用笑爾幾同五石¶
壺¶
　　　恭和
<pb:KR4f0044_WYG_040-4b>
御製咏鳥槍原韻¶
鋄金浴鐵製新傳萬丈光生掌握前命中巧踰弓入彀¶
發機突並鳥争先毛風血雨來千里電曋雷&KR1503;徹九天¶
一震餘威收有截坐令寰宇靖烽煙<md:KR4f0044_SBCK_040-3b>¶　　　正月二十五日奉
㫖停免内直仍赴翰林院¶供職恭紀¶
九年毦筆厠清班忝竊虚名秖汗顔瑣闥乍辭疑削籍¶
玉堂重到許投閒勞生分定升沈外
<pb:KR4f0044_WYG_040-5a>
聖主恩深進退¶間留取羽毛憐病鶴孤飛何日放教還¶
　　　二月朔日碧桃盛開¶
無數緋桃蕊齊開仲月初人情方最賞花意己無餘¶
　　　初假十四韻¶
涉海疑無岸收㠶喜有涯初諳閒氣味己攪病情懐長¶
假知難遽㣲名料易埋宻藏虚白室髙挂&KR0191;青鞋一榻¶
春將半孤踪世孰偕自延醫入座便少客升階似鵠肩<md:KR4f0044_SBCK_040-4a>¶雙塌如籖指互排屈伸寜自主運用漸多乖藥餌聊投
<pb:KR4f0044_WYG_040-5b>
水針鋩等刺柴簡編從庋閣典校免科差卧乆兼抛杖¶
僧來或勸齋老蠶甘蠧葉痩馬嗜枯䕸即事安愚分餘¶
生戀癈骸幾時真大笑撒手向懸崖¶
　　　盆中新種幽蘭忽吐一花病枕喜作十二韻¶
本草繙因藥旬來偶種蘭近根㣲取潤培土最宜乾愛¶
䕶新芽茁爬梳舊葉完連朝風習習昨夜露漙漙笑口¶
欣將拆花頭側未安一尖長計寸五出瓣成單静女晨¶
粧淡幽人翠袖寒香來殊不意夢好却無端客有逢知
<pb:KR4f0044_WYG_040-6a>
賦(周𢎞讓山蘭賦/竊逢知于綺季)吾方擬撡彈當門誰免忌入室雅相¶
驩養鼻芬何與(椒蘭芬茝所以養/鼻也出史記禮書)同心契漸難秪應賢<md:KR4f0044_SBCK_040-4b>¶子弟佳氣滿門䦨(時德尹潤木信安/諸弟俱在都下)¶
　　　元立上人淮隂張氏子幼隨父客京師父殁權¶
　　　厝天津且死屬其子曰必反吾骨故鄉時元立¶
　　　甫九歲貧不能自存去而為僧得法于平陽晝¶
　　　公今五十年矣辛卯秋徒跣北來求父𦵏處天¶
　　　津瀕海沙水衝激殆不可辨有里老張姓者依
<pb:KR4f0044_WYG_040-6b>
　　　稀指其處發視墓磚在焉桐棺無恙將奉以歸¶
　　　𦵏相見京師乞一言紀其事爰贈以詩¶
僧臘五十八當時九歲孤悽涼銜治命辛苦望泉壚鬼¶
守他鄉魄兒存出世軀兩消生死憾含笑赴歸途¶
　　　獨坐聞孤雁<md:KR4f0044_SBCK_040-5a>¶風急天髙片影孤水圍初脫尚驚呼(是日行在/初撤水圍)菰蔣幸¶
有單棲處莫入羣中更作奴¶
　　　清明日偕馮卯君馬素村沈駟襄家言思諸孝
<pb:KR4f0044_WYG_040-7a>
　　　亷及兒建出右安門小飲祖園水亭有懐城西¶
　　　舊遊¶
卧聞風日好暫起出郊坰歲有清明節人如聚散星烟¶
光初上栁水氣欲生萍却憶名園路橋邊共&KR0191;青¶
　　　三月十五日
恩賜翰林院講讀編檢諸臣松¶花江緑石硯中使宣
㫖查慎行吳廷楨廖&KR0435;¶謨宋至吳士玉五人向在武英
　殿纂修着揀式¶様佳者給與(臣/)慎行得䕫龍大
<pb:KR4f0044_WYG_040-7b>
　　　硯一方恭紀二<md:KR4f0044_SBCK_040-5b>¶十韻¶
砥石青山麓松花碧水濱天文聨析木地産富琳珉藴¶
作巖間璞來為席上珍自䝉官采擇頓發玉精神有用¶
逢時出無瑕抱質純性剛偏潄潤膚膩不留塵露氣鮮¶
流葉波光緑漾蘋銘辭周雅古(背有静為御書銘其辭/曰以    用是以永年)¶
形製帝鴻新規矩方圓合廉隅節角勻雕龍由哲匠箧¶
鳳賁儒臣(賜硯有泥/金漆匣)憶昨隨班乆曾經拜
賜頻(前在/䝉)　(内廷¶兩/頒賜)隃麋兼月給棐几亦時陳延閣披
<pb:KR4f0044_WYG_040-8a>
香夕山莊珥筆¶晨詩多呈
乙覽賦每達
楓宸自罷文昌直仍叨竊¶禄因㣲勞䝉
記憶末路慰沈淪
優㫖宣中使殊榮¶逮五人枯魚咸仰澤病樹稍知春臣
分增慙恧
君恩<md:KR4f0044_SBCK_040-6a>¶視笑嚬捧歸憐手顫增重為
絲綸
<pb:KR4f0044_WYG_040-8b>
　　　曉出西郊¶
小童晨出郭歸報杏花開病試經春屐隣賒過臘醅斜¶
風吹巷陌細雨隔樓臺未遂田園計僧寮又一來¶
　　　偕德尹潤木信安兒建孫祈過摩訶菴看杏花¶
　　　主僧乞詩留題一絶¶
酒塲詩壘付前塵不到精藍二十春今日眼昏花似霧¶
僧雛誰識未歸人¶
　　　再疊韻一首
<pb:KR4f0044_WYG_040-9a>
弟勸兄酬不隔旬花前渾作一家春可能消得兒孫福¶
奉杖將車侍老人<md:KR4f0044_SBCK_040-6b>¶　　　廣濟寺看海棠同凃燮菴徐壇長次杜牧之街¶
　　　西詩韻¶
滿城烟栁正藏鴉好事偕尋老衲家旛影愛飄新掃地¶
露㾗初綻半開花畧宜步障遮濃日惜少䲭夷載後車¶
有似旁人苦攀折一枝歸插㡌簷斜¶
　　　是日再過燮菴同年寓園看海棠兼招王樓村
<pb:KR4f0044_WYG_040-9b>
笑口重開又一竒小堂南北萬花枝同時被賞寧論晩¶
明日來看定悔遲無雨劇憐如許艷有風生怕不禁吹¶
惟應火急邀詩老趁取嫣紅撲酒巵¶
　　　荷隂清暑圖揆院長屬賦四首¶
緑水亭南萬緑楊一奩明鏡貯煙光自移玉井如船藕<md:KR4f0044_SBCK_040-7a>¶髙放花頭盡出墻¶
碧雲擎盖午隂凉不獨花香葉亦香想見公門清似水¶
舂耡飛近讀書牀
<pb:KR4f0044_WYG_040-10a>
六月遊人汗汁融透肌一陣好凉風欲知魚樂看魚戯¶
長在田田翠影中¶
比似濂溪愛有加年年貪看畫中花直從葉㸃青錢後¶
剝過蓮蓬始到家(先生每嵗扈/從避暑故云)¶
　　　送陳緘菴前軰視學山東二首¶
頻年慎簡出宫坊公道能令士氣昌稽古榮歸儒者分¶
掄才難得聖人鄉機絲合與金針度分刌知從玉尺量¶
館閣同時皆屬目又看魁柄指東方<md:KR4f0044_SBCK_040-7b>¶
<pb:KR4f0044_WYG_040-10b>
氷壺貯質雪飛丸清望今猶重此官絳幄風開三月後¶
紫躔光動五雲端蓬瀛盛事推枌社桃李新隂到杏壇¶
此去畿南纔七驛道旁迎謁盡儒冠¶
　　　展假戯簡吳山掄薄聿修陳世南三同年¶
俸滿開坊及慵多請假頻雨中三月暮花外五湖春己¶
逺鵷鸞隊猶覊麋鹿身好官如歲酒推讓少年人¶
　　　德尹招同人飲寓庭紫藤花下¶
此藤此地初種時詩翁酌我索我詩(藤為桐野手植者/今日周亦在座)
<pb:KR4f0044_WYG_040-11a>
藤今成隂花滿架吾弟重來宅其下夜來急雨雷闐闐¶
拓窗起看東南天雲頭解駮日穿漏紫氣散作濛濛煙¶
兩龍上走尾倒懸之而鱗爪紛盤旋佛光中現寳瓔珞<md:KR4f0044_SBCK_040-8a>¶絳節珠幢朝曉仙笑渠主人負花癖治具典衣誇示客¶
酒徒一半招不來來者留連窮日夕髙燒紅燭臨前庭¶
燭燄浮動千娉婷忽然落蘂墮杯面香入醉魂愁欲醒¶
十年萬事經眼見况此旅寓如郵亭藤兮得氣漸張王¶
而我與汝俱頽齡閒坊大可養衰疾官守幸己迯拘囹
<pb:KR4f0044_WYG_040-11b>
飲雖小户且滿引莫待鳥啄花飄零¶
　　　陳子萬七十壽令子履中孝㢘來乞詩¶
曾於郎署挹清風解組歸成鶴髮翁才子聲名喧輦下¶
故交書札到山中荆溪花蕚排家集(子萬與令兄其年/緯雲合刻家集)¶
商洛烟霞屬寓公(時子萬移/家中州)知是林泉能養壽自慙宦¶
跡尚如蓬<md:KR4f0044_SBCK_040-8b>¶　　　題汪籲三騎驢圖即送其赴醴泉縣任二首¶
結束翩翩西入秦也如懐縣著安仁杏園别有騎驢者
<pb:KR4f0044_WYG_040-12a>
羨爾幾同鶴背人(今科進士俱㽞京教習不聽/還鄉唐時進士皆騎驢故云)¶
逸足曾登郭隗臺屈他作吏亦仙才三峯圖上逍遥意¶
又看昭陵石馬來(昭陵在醴/泉管内)¶
　　　同年王樓村嘗夢至一處梅花滿庭有一老人¶
　　　杖而入以杖數樹云此十三本以付汝汝若饑¶
　　　時但喫梅花便是神仙地位也覺而屬禹司賓¶
　　　慎齋畫十三本梅花書屋圖壬辰四月樓村官¶
　　　罷將出都以圖索句作歌贈之
<pb:KR4f0044_WYG_040-12b>
鴻臚禹子特好竒聞人說夢乃畫之寒梅繞屋十三本<md:KR4f0044_SBCK_040-9a>¶一一着花無醜枝問渠此屋在何許異境云自華胥移¶
龎眉丈人野鶴姿指樹付汝汝不辭嚼花可使食無肉¶
仙者得之能&KR1276;饑覺來官舍氷雪冷滿牀蓛蓛香風吹¶
君家氾光湖水湄栁繁梅少地苦卑買栽開徑良不易¶
梅性故與髙寒宜然而畫藁出神授何必逺問孤山為¶
但愁書多無屋貯莫歎樹小看花遲浮生所遇率假合¶
刹那刼比阿僧祗幻中生幻想非想身外有身知不知
<pb:KR4f0044_WYG_040-13a>
君今罷官歸有期蘧蘧形開夢者誰詩成擲筆吾自哂¶
區區紀夢何其痴¶
　　　因病展假院長揆公遣車邀至郊園用義山詩¶
　　　作起句<md:KR4f0044_SBCK_040-9b>¶潼濱卧疾正無憀忽枉車音荷見招藥草去扶藜杖覓¶
楊花來傍酒旗飄不縁别夢三春隔己憚勞薪半日遥¶
重到名園知有分為憐詩癖未全消¶
　　　院長和前韻謂余將乞長假特寓㽞行之意再
<pb:KR4f0044_WYG_040-13b>
　　　叠韻奉荅¶
出處心孤不自憀當歸何待故人招花隨流水雖難住¶
絮到粘泥己倦飄塞馬楚弓紛得失遊鵾斥鷃各逍遥¶
獨餘門館酬恩地(香山詩髙家/門館未酬恩)結作癥瘸未易消¶
　　　自怡園藤花¶
朱藤春季花入夏己狼籍名園開較晩間作一旬隔我¶
來若相待耀眼動魂魄舉頭千萬梢梢梢上髙格迴欄<md:KR4f0044_SBCK_040-10a>¶三百步步步轉幽賾中休得小亭未覺方丈窄花穠四
<pb:KR4f0044_WYG_040-14a>
垂鬘葉厚平展席輕如榆穿錢小串低可摘重如鰓貫¶
柳繁縷紛難擘尾長或計尋莖短亦盈尺髙褰俄作勢¶
宻綴欲無隟南北交絲幛東西挂簾額采香蜂經營嚙¶
影魚跳擲紫雲烘暖靄不受日光炙旦晩顔色殊隂晴¶
氣候易主人有深意召此閒吟客方當豁襟抱兼用佐¶
肴核擷之復湘之謂有噉花癖從公亦何幸醉飽且永¶
夕明歲花發時回頭莽陳迹¶
　　　曉起聞鶯聲次院長原韻
<pb:KR4f0044_WYG_040-14b>
煙條雨葉宻難分睍睆聲從隔岸聞自出喬林為求友¶
苦教獨客感離羣暗穿花徑如流水暖炙笙簧好遏雲<md:KR4f0044_SBCK_040-10b>¶斗酒雙柑真不厭為渠晨坐到斜曛¶
　　　雨後觀芍藥再呈院長¶
夜來微雨曉來風多為階前芍藥叢艷色可將何物比¶
賞心聊與故人同遲開分落羣芳後獨秀慚居萬綠中¶
莫以將離煩折贈(兩年以來園中每有/花開公必遣人折送)此花不稱白髭¶
翁
<pb:KR4f0044_WYG_040-15a>
　　　鶴卵次院長原韻¶
四生一墮想緣深陽鳥雙棲只在隂遺種也憐同羽族¶
托胎誰信有仙禽雲霄己具初生質渾沌猶全未鑿心¶
他日長鳴聽子和勿將雀鷇比淳音(蘓明允詩雀/鷇含淳音)¶
　　　聞汪紫滄同年出獄<md:KR4f0044_SBCK_040-11a>¶忽傳
恩赦下蕭晨病枕初疑聽果真但是旁觀多感¶涕誰當
身被不沾巾累朝豈少文章禍
<pb:KR4f0044_WYG_040-15b>
聖主終全侍¶從臣莫怪兩家憂喜共十年同事分相親¶
　　　送孫洪九之任瓊山兼簡瓊州守林碧山¶
異才資格外仕路有先機(洪九在武英書局校錄用/去冬告竣    特恩叙)得邑¶
莫辭逺着鞭如爾稀嶺雲雙舄度海島一颿飛府主今¶
賢者兹行得所依¶
　　　平陽太守孔&KR0156;仲六十壽詩¶
十五年前識孔愉座中曾示武夷圖(戊寅初夏余遊武/夷時彝仲宰崇安)¶
家承曲阜先師學郡領陶唐古帝都宦况秖聞琴配鶴
<pb:KR4f0044_WYG_040-16a>
仙山猶憶舄為鳬懸知北海開樽處酒釀蒲桃不用沽<md:KR4f0044_SBCK_040-11b>¶　　　賦得忍冬花送樓村同年南歸分韻得羣字¶
鴛鴦亦有偶鷺絲亦有羣(本草忍冬一名鴛/鴦藤一名鷺絲藤)豈謂閱晨¶
莫遽看黄白分亭亭羞獨艷兩兩含清芬願保忍冬意¶
嗒焉吟送君¶
　　　以釋門五經約註送院長有詩見謝即次來韻¶
　　　奉酬¶
禪宗空諸無梵夾實諸有光同日月照瑞叶龜龍負新
<pb:KR4f0044_WYG_040-16b>
舊譯兩伊一豈殊三九(翻譯名義云西方有新舊兩伊/猶此土之篆隸又云開雖具九)¶
(九只是三三九/雖殊其理常一)五經大綱具五藏條目剖三十八萬言¶
言言垂不朽(大論云毘勒藏有三百二十萬言佛在世/時所造後人憶誦力少不能廣誦撰為三)¶
(十八萬/四千言)聲明先釋詁(大論言五明者一曰聲/明釋詁訓字詮目流别)精理發智<md:KR4f0044_SBCK_040-12a>¶母起教阿含先修行木义首明通徹墻壁解脫除枷杻¶
散華與貫華慧悟非愚守多羅雖布葉漚鉢必尋藕我¶
無廣誦力心地未離垢自從獲此書煩恼變蜆斗乆知¶
繆緘石猥欲珍享帚狂緣稍稍歇幸免怖頭走方丈寄
<pb:KR4f0044_WYG_040-17a>
一軀由旬視四肘有時或展閱黙坐牢閉口先生愛我¶
深采善每耡醜作詩相扣擊現此霹靂手祕笈敢自藏¶
琅函往无咎願公調五味灌頂孰與偶眼界示空澄微¶
塵悉抖擻琉璃無障礙當見山河否¶
　　　送史儆弦前軰視學粤東二首¶
去作蓬瀛海上仙文昌八座本同躔一朝掌制推三世¶
萬里持衡在兩年(史典雲南鄉/試初回故云)蜃氣晴標曕斗地虹光<md:KR4f0044_SBCK_040-12b>¶夜發種珠淵蒼榕錦荔成隂徧桃李春風分外妍
<pb:KR4f0044_WYG_040-17b>
鳳池重望屬宫端新見丹山振羽翰昨捧
紫綸千騎¶出(尊甫儲相公於三年海/前奉    命祭告南)新開絳帳萬人看班
香宋艷才¶相嬗蘓海韓潮量校寛但是同朝誰不羨文
章早達似¶君難¶
　　　晩香齋畫巻紅椒上人屬題二首¶
清流九𣲖滙東湖湖上精藍傍弄珠三十年前遊似夢¶
黄花應笑白髭須(癸亥客遊當湖始/識上人于化城菴)¶
晩香齋畫已流傳初白菴成未有緣世出世間留二老
<pb:KR4f0044_WYG_040-18a>
把茅至竟讓誰先¶
　　　羅浮五色蝶院長屬賦<md:KR4f0044_SBCK_040-13a>¶我愛羅浮雙鳳子碧紗籠出看分明别從花底留仙種¶
不向林間鬬化生莊叟夢中渾未識滕王圖上總難名¶
秪疑園客&KR0345;為繭五色抽絲繡得成¶
　　　送院長揆公隨
駕避暑山莊¶
上卿侍從有仙才
<pb:KR4f0044_WYG_040-18b>
詔許攜家避暑來閒裏未妨披巻¶過别前先約寄詩回
灤魚味入三秋美塞草花多六月¶開曾是往年同直地
萬峯回首隔蓬萊¶
　　　把犂圖為汪荇洲前軰題二首¶
宛轉橋通曲折溪緑隂南北岸東西玉堂不少栽花地¶
為愛山村雨一犂¶
身占蓬池第一流却從跨鳳想騎牛山中宰相他年事<md:KR4f0044_SBCK_040-13b>¶不要黄金畫絡頭(用南史陶𢎞/景傳中事)
<pb:KR4f0044_WYG_040-19a>
　　　題從孫恒侯雲岫觀日出圖¶
雲岫家門山去家咫尺耳平生趾未到浪走千萬里客¶
中看畫興飛騰老矣梯空力尚能桑榆欲挽扶桑景歸¶
作鷹窠頂上僧¶
　　　送陳鍾庭前軰由學士督學畿輔二首¶
旁無汲引上丹墀獨以文章結
主知奉使銜仍兼學¶士持衡公不愧宗師朱衣院吏傳
呼出白髮儒官載筆¶隨好是年時車馬道兩行桃栁夾
<pb:KR4f0044_WYG_040-19b>
旌旗¶
春風入座藹然披形跡無嫌自絶私花月有時成邂逅¶
壺觴幾處記追隨戢鱗魚厠騰蛟地塌翼鷗眠浴鳳池<md:KR4f0044_SBCK_040-14a>¶未敢出郊同祖餞聊慿折栁託新詩¶
　　　送唐次衣庶常省覲歸揚州次安溪相國原韻¶
紛紛冠盖塲勇者乃先去河橋萬株栁攀折凡幾樹¶
九重亟儲材館選盛冷署新進半登瀛芸窗拓雲霧舊¶
來氷雪文詮次列州部羣推著作手領袖佇知顧云胡
<pb:KR4f0044_WYG_040-20a>
遽俶裝矯首赴歸路足知學問力禄養猶孺慕白華古¶
義存至潔如飲露天際望南帆花間指西墅人生屬有¶
願&KR0533;作蓬萍聚與君昨論交託契在未遇知我無若君¶
侵尋感末暮重來秖自悔(余丁亥告假南歸/次衣有送行叙)乆滯真再¶
誤厚意乆豈忘聊抒贈行句¶
　　　湯西厓前軰自通政改授翰林掌院學士時奉<md:KR4f0044_SBCK_040-14b>¶　　　使嶺南未歸馳詩寄賀兼述鄙懐八首¶
眷注
<pb:KR4f0044_WYG_040-20b>
恩深出入偏重看名籍冠羣仙文章舊價新增¶重不礙
來遲十二年(先生于庚辰春/由編修改諌垣)¶
乆推公望稔公才合到蓬山頂上來品秩不殊銜特換¶
北扉班壓大銀臺¶
同時領教得名臣程李欣傳拜
命新到此始知師席¶貴錦袍分占兩家春(明𢎞治中程/篁墩與李西)
(涯有詩云詞林盛事乆相¶仍師席逢君喜不勝今先/生與少司空揆公奉    㫖亦同教習庶吉士故云)¶
望中一髪海天青暫借文星作使星莫被江山乆留滯
<pb:KR4f0044_WYG_040-21a>
無邉風月在頭㕔(唐翰林承㫖所居第一閣亦名頭㕔/在學士上今之掌院即承㫖職也)¶
詞林故事聞前軰誥&KR0239;元須巨手裁便合還
朝稱閣<md:KR4f0044_SBCK_040-15a>¶老文淵内署待公開(舊傳文淵閣為翰林内署/詔冊制誥皆屬焉几宣召)
(文移止稱翰林¶院初不以内閣名每日與閣臣㑹食輪/學士一人專掌誥&KR0239;多挨次入閣者故例稱閣老今蘓)
(州有閣老坊乃¶吳/匏庵為學士時建)¶
石渠天禄校書頻仍歲員多比積薪我是史官頭雪白¶
末班猶領百餘人(編檢俸深/無過余者)¶
敢擬㣲之並樂天才名官職兩殊懸只除一事差相似
<pb:KR4f0044_WYG_040-21b>
恰比先生老七年(白香山詩自注云予老㣲之七年今/余與先生年齒相去亦爾故得借用)¶
(此/事)¶
病中未奉休官檄枕上先成寄逺詩計日乞歸應有分¶
向來心事荷深知¶
　　　送同年宋山言視學兩浙<md:KR4f0044_SBCK_040-15b>¶與君隣墻居晤言實疎曠隔墻見髙樹雙鵲巢其上連¶
朝傳好音奉使開絳帳余方移疾卧君過問無恙握手¶
起踟蹰慰懐釋惆悵吾鄉十一郡山海饒氣象自昔不
<pb:KR4f0044_WYG_040-22a>
乏才名賢出軰行讀書想前喆指授不流浪長老尊所¶
聞後生知所嚮家家承榘矱一一資藴釀自從&KR0276;學衰¶
科舉變時尚姚江矯斯弊絶學掲孤倡傳習到南雷淵¶
源大流暢經經緯以史文筆兩浩蕩秀水(朱竹/垞)及慈溪¶
(姜西/溟)頡頏庶相伉爾來復誰繼耆老日凋喪菑畬任榛¶
蕪多士將安仰君生公相家儒雅世宗匠商聲振河岳¶
金石比清亮人稱詩滿囊自喜書壓掆此行執文枋獨¶
力狂瀾障楩柟豫章材厥初視乎養植根在績學條蔓<md:KR4f0044_SBCK_040-16a>¶
<pb:KR4f0044_WYG_040-22b>
芟冗長風先絶奔趨名亦戒標榜轉移良易事勢㨗登¶
髙唱徒從制藝論於衆非所望吾今老且廢記誦月就¶
忘尚思炳燭光未肻頽然放平生婞直性語出常近謗¶
歸去作州民菰蘆倘相訪¶
　　　院長自口外寄餉灤魚山蕨¶
山澤珍難二者兼灤魚肥美蕨芽甜銀絲斫鱠氷調水¶
錦帶宜羮雪㸃鹽私為飽餐慙過分頻叨逺餉恐傷廉¶
年來口腹真相累此疾從今也要砭
<pb:KR4f0044_WYG_040-23a>
　　　兒建舊任束鹿令自補部郎每生日邑之士民¶
　　　不憚六百里走京師製屏幛為壽遇余誕辰亦¶
　　　然無以酬之作詩以示不敢當之意<md:KR4f0044_SBCK_040-16b>¶古有歌來莫人今屬去思不聞循吏傳兼補白華詩宦¶
蹟清殊愧民風厚可知年年四五月重&KR0034;到京師¶
　　　百日假滿歸心未遂排悶成篇¶
乞歸無路且遲遲長告俄踰百日期已是膏肓成痼疾¶
非闗藥石少良醫飛烏將子於誰止(兒建先以病告/假行有日矣)老
<pb:KR4f0044_WYG_040-23b>
馬為駒只自&KR0339;轉覺
君恩難報稱俸錢三萬又虚糜¶
　　　偶閱雪闗詶和詩輒效其體作十偈寄晩香上¶
　　　人¶
耶舍在孕七日和修處胎六年那論後先遲速各人自¶
有生緣¶
造物為罏為炭衆生自灼自煎本來無垢無浄跳出湯<md:KR4f0044_SBCK_040-17a>¶泉冷泉
<pb:KR4f0044_WYG_040-24a>
馬鳴廣造論議阿難修集多羅一字不圖遮眼試教燒¶
却如何¶
五百龍宫鶴衆他生盡是門徒切忌當頭着棒且須開¶
手還珠¶
業惑即迷即悟慧根何淺何深倚杖雖傷佛面投鍼便¶
契師心¶
塔上鈴鳴何語墻頭旛動誰家禁得毘藍風力除非一¶
角袈裟
<pb:KR4f0044_WYG_040-24b>
一家眷屬何有木魅水怪山䰠雖則門風髙峻就中容¶
得波旬<md:KR4f0044_SBCK_040-17b>¶法要不闗衣鉢禪宗易雜龍蛇東方入世避世康樂在¶
家出家¶
童子燒香掃地厨人篩米搬柴此段作何消受老夫念¶
佛持齋¶
八萬四千偈子猛逢毒手多删截斷口頭語句請師另¶
逗機闗
<pb:KR4f0044_WYG_040-25a>
　　　乆旱得雨¶
聽說今年旱南連兖豫愁遺蝻仍出地宿麥已無秋得¶
雨寧嫌晩如膏幸徧流黍苗多望澤莫但洒皇州¶
　　　雨中院長送塞山赤藤杖至兼以詩索和次原¶
　　　韻<md:KR4f0044_SBCK_040-18a>¶孔光靈壽儗非倫冐雨猶煩送杖人倚賴扶持防滑路¶
料量筋力好抽身鳩知祝咽先濡咮龍欲騰梭早濯鱗¶
不向街頭輕曳出撥開雲霧即狂塵
<pb:KR4f0044_WYG_040-25b>
　　　題徐壇長庶常竹趣圖¶
泉聲絶磵秋咽霜信空山早寒何物不當摇落此君獨¶
占檀欒畫中千个萬个賦裏三竿兩竿留取數間茅屋¶
從教日報平安¶
　　　題陳希聖然藜圖¶
閒抛萬巻在巾箱多為官書校勘忙眼大如箕君莫怪¶
已將藜火比螢光¶
　　　題達履中東郊尋梅圖<md:KR4f0044_SBCK_040-18b>¶
<pb:KR4f0044_WYG_040-26a>
黄埃髙壓城頭山老夫畏暑方掩闗何來一幅好圖畫¶
彷彿置我羅浮間圖中之人貌氷雪格與苔枝兩清絶¶
從知托興在髙寒不怕侵肌有炎熱因君棖觸動歸心¶
欲和孤山處士吟明年君放西湖棹但向梅花多處尋¶
　　　夏氷¶
一派方諸水來從石上流物無堅不化性有重還浮耐¶
冷誰能&KR0191;乘炎勢易酬夏蟲渾可語吾欲詰莊周¶
　　　余歸志已決而行在信至院長固欲相留再呈
<pb:KR4f0044_WYG_040-26b>
　　　一律以申前請¶
世味酸鹹别歸心老病交寧忘魚在藻其奈鶴思巢古¶
有成人美吾非解客嘲願公全末路道在遯三爻<md:KR4f0044_SBCK_040-19a>¶　　　自怡園荷花四首¶
一片頗黎上下空芙蓉城現水精宫已離大地炎埃外¶
尚在諸天色相中未免情多絲宛轉為誰心苦竅玲瓏¶
雲烘日炙如相試賴是清凉不待風¶
雕䦨北面小亭旁乆坐真成透骨香翠羽拂奩開皎鏡
<pb:KR4f0044_WYG_040-27a>
緑衣扶扇侍紅粧繁華肻鬬春三月淡蕩偏宜水一方¶
馬跡車輪尋不到别依浄域作花王¶
菰蒲響雨午瀟瀟盡洗胭脂取寂寥一鷺偶依踈影立¶
雙魚忽破静機跳輕橈劃浪紅翻岸髙栁移隂碧過橋¶
宛在中央情脉脉㣲波咫尺去人遥¶
菱角雞頭漸滿池亭亭獨㩳出塵姿難留雨露珠頻瀉<md:KR4f0044_SBCK_040-19b>¶自拔泥汙性不緇老衲山中移漏處佳人世外改粧時¶
白頭相對歸心切欲捲江湖入小詩
<pb:KR4f0044_WYG_040-27b>
　　　長律一章寄祝座主清溪徐公九十壽¶
吳興自昔多耆舊人瑞今歸九十翁古殿靈光尊海内¶
歲星朗耀在江東龍門傳裏張丞相淇澳詩中衛武公¶
落落乾坤誰行軰明明朝野屬宗工韓歐著作竒而正¶
顔謝篇章麗且雄細入管城抽虎僕健踰弩矢射牛螉¶
文壇地望髙于位談吐光芒亘若虹白雪調孤卑郢曲¶
朱絲絃直叶廂桐主張聲氣能延攬領袖儒紳待發䝉¶
李泌藏書借諸葛蔡邕秘本得王充頌琴拂拭知黄鵠
<pb:KR4f0044_WYG_040-28a>
老研摩挲辨帝鴻却對友朋心轉小愛聽絲竹耳逾聰<md:KR4f0044_SBCK_040-20a>¶人稱恭謹成家法客許周旋合禮衷什襲有囊多錦製¶
留題無壁不紗籠徧栽桃杏開芳徑新茁芝蘭壓舊叢¶
雅量風清兼月白閒情澗碧與山紅陸龜䝉里移茶竈¶
張志和家續釣筒峯倚百寮如畫幛泉䟽半月是清潨¶
居鄰崑閬差相亞道在神仙必可逢憶昨歲當京兆試¶
吾師力具大臣風如綱獨挈收羅廣比鏡虚懸藻鑑融¶
㧞茹心傾非黨援掄才典鉅本公忠肻教謗燄淆清濁
<pb:KR4f0044_WYG_040-28b>
特荷
君恩見始終存問屢承
中㫖渥晉階還校在¶朝隆壺漿出境迎千里几杖同時
授
兩宫已勅天厨¶供飲膳復頒
宸翰示褒崇衣冠盛事推華皓扶掖餘¶榮逮僕僮八洞
雲霞雙蠟屐五湖烟月片青篷種魚蘋<md:KR4f0044_SBCK_040-20b>¶末看羣戲養鶴
松梢待上翀自信結胎從混沌寧煩訪¶道到崆峒千莖
<pb:KR4f0044_WYG_040-29a>
雪變丹爐火百煉鋼銷赤堇銅下士口¶傳非要訣至人
踵息有深功蕋珠乍轉時三扣瓊液閒¶抛偶一中黄髮髙
堂老宗伯黑頭子舍大司空抱來膝¶上皆文度呼出尊
前悉任童成器固知由哲匠學箕旋¶喜作良弓虞庠又
見孫曾入洛社稀聞橋梓同兩寺髙僧¶招逺永五君新
咏削濤戎阮宗大小分南北裴度東西合¶耄种雨過籬
根采黄菊霜餘渡口賞丹楓小春晴暖梅¶先報十月温
和水未凍(叶/平)屏展彩蟾金的皪杯浮緑蟻¶玉玲瓏逺從
<pb:KR4f0044_WYG_040-29b>
翠島尋琅菜近向𤣥都覔綺葱賤子受知¶非一日㣲官
托跡類孤蓬執經曾附三千士筭歴俄周<md:KR4f0044_SBCK_040-21a>¶十二蟲常願
籃輿隨靖節敢云藥物備行冲升沉分已¶安岐路進退
心惟撫薄躬寸簡迢遥馳北闕瓣香親切¶奉南豐秋來
凖擬求長假歸去猶思效祝嵩屈指稱觴¶期可剋門墻
雖峻往來通¶
　　　寄祝梅定九徴君八十壽安溪相國屬和¶
數參河洛在先天絶學今猶見一賢訪道早承
<pb:KR4f0044_WYG_040-30a>
君相¶問著書老望子孫傳管中窺豹知千古杖頂安鳩
又十¶年翁本西京仙尉後世家仍合號梅仙¶
　　　題王石谷杏花春雨圖¶
溪光汃汃山濛濛杏花十里五里紅此時江南新雨足¶
農事未起春方中我愧不如把釣翁小舟閒泊菖蒲叢<md:KR4f0044_SBCK_040-21b>¶又愧不如丱角童騎牛&KR0191;徧村西東無端乃被一官縛¶
坐令畫圖之景到眼成虚空還渠自向髙堂挂報我歸¶
期行已届但吟初白老翁詩何必耕烟散人畫
<pb:KR4f0044_WYG_040-30b>
　　　安溪相國見示紀家難述舊德詩敬題長律五¶
　　　十二韻¶
相國勲猷盛旂常日月邊廟堂調鼎鼐寰宇靖氛煙却¶
自承平際追思開創年安溪城僻左瘴海地連綿劇盗¶
營三窟官軍敗兩甄縣疆騷永德郡界躪漳泉挺險猿¶
猱捷潜蹤蜂躉懸最難防出沒多是困迍邅村落胥波¶
蕩深山亦蔓延公家時避匿叔姪被拘攣弱肉疇能保¶
強宗孰與聨間闗歸仲父急難見英賢虎口危將探鴒<md:KR4f0044_SBCK_040-22a>¶
<pb:KR4f0044_WYG_040-31a>
原痛莫湔試慿三寸舌行挾一空弮本擬辭相奪終知¶
怙不悛脫身思變計除惡要兵權豈有田横客俄揚祖¶
逖鞭一呼童僕應兩志弟昆堅買劍招莊戸椎牛出牧¶
田誓詞情欵欵義憤涕漣漣首以身衝賊誠堪十當千¶
拔弧惟恐後集矢共争先是夜昏迷路其時霧塞天彼¶
愚驕恃衆我怒勇躋顛岩谷聲摇動風雲氣接連夢魂¶
兇膽裂頭尾亂屍填䑕穴還深鬬烏巢又繼燃曵柴妻¶
子棄委壑糗粻捐牙蘖俱殱矣根株務拔焉向來投死
<pb:KR4f0044_WYG_040-31b>
地何敢冀生還失喜經年陷仍看十口全親朋篩酒㑹¶
官長插花筵赴敵雖倉卒成功詎偶然衣冠森介冑臂¶
指儼戈鋋遂使鴟張勢翻為撲滅緣節竒因險著事往<md:KR4f0044_SBCK_040-22b>¶賴人傳屬者當藩逆先生適錦旋料其情必衂聊復分¶
相牽懇切迎師表辛勤伐叛箋蠟丸宵入奏露布曉遐¶
宣自爾䝉
恩重因之嚮用專畫轅開八座黄閣入三¶遷忠孝培逾
厚流風乆慮湮伏陳家世事仰荷
<pb:KR4f0044_WYG_040-32a>
聖衷¶憐
賜額旌閭里分榮賁豆籩鄉評公可采國史實宜¶編表
表推名&KR0464;煌煌紀大篇時無門比峻家有筆如椽¶閱歴
干戈畔分明指顧前境真由目擊痛定尚心悁示¶後言
何苦光前道不愆㑹須鐫琬琰餘澤永桮棬¶
　　　雨中過林鹿原梁園寓齋三首¶
西家井底窺天小東家樓前瞰地寛一雙病眼無處豁¶
且冒雨出尋蘓端<md:KR4f0044_SBCK_040-23a>¶
<pb:KR4f0044_WYG_040-32b>
人言進士不得進(用太/白語)自詭書家嬾侍書呼朋日飲坐¶
無事豈謂有愁煩破除¶
梁園水通虎坊橋及見老栁垂千條三十年來太摇落¶
慿欄雨急風蕭蕭¶
　　　客有笑余乗驢車者賦此畣之¶
遇酒逢花便出遊蹄間一尺駕輕輈泥塗安穏偕僮僕¶
灰洞馳驅讓馬牛得免徒行猶有愧更争先路欲何求¶
冗官只筭騎驢客老向天衢閱八騶
<pb:KR4f0044_WYG_040-33a>
　　　顧俠君庶常招飲晩翠閣次東坡白鶴峯新居¶
　　　將成夜過翟秀才二首韻¶
怪底東吳顧文學才名今始透春闗偶移種竹栽花地<md:KR4f0044_SBCK_040-23b>¶如在廉泉讓水間更上一層宜有閣特開四面為看山¶
滄州酒釅南烹潔毎到君家醉飽還¶
萬巻書多插架仍肻教輕棄短檠燈簾前凉以三更雨¶
屋裏清于六月氷朝爽不名名晩翠閒官何似似髙僧¶
依稀宣北坊西角鴻爪留泥我亦曾(癸酉夏秋間/余寓居此巷)
<pb:KR4f0044_WYG_040-33b>
　　　院長寄馬尾蠅拂子¶
千條宛轉綰初成便有風從繞指生柄短不勞犀作骨¶
尾長仍借麈為名襌門付法今尤濫人世清談乆見輕¶
欲效驅除苦無力青蠅當暑正營營¶
　　　寄祝胡東樵八十壽清溪大司冦屬賦二首¶
吳羌山色鬱然青中有元家野史亭人指所居為福地<md:KR4f0044_SBCK_040-24a>¶天留此老應文星河汾業盛傳三世夾漈功髙在六經¶
千尺喬松多美䕃重看蘭玉繞階庭
<pb:KR4f0044_WYG_040-34a>
尚書北面舊稱師(司冦公少受/業于先生)碩果西吳更有誰著述¶
乆歸三館貯才名曾受
九重知烟波放艇懐清霅風¶雨連牀記莫釐(庚午秋冬/先生在洞)
(庭東山書局/余𫉬追隨)見說精神猶健¶在杖朝不異杖鄉時¶
　　　立秋前一日馮卯君同年招遊樵沙道院¶
抱痾儵半載閒居治幽憂故人憐我衰招赴城南遊樵¶
沙古道觀風氣清瀏瀏東南烟靄交野色翠若浮短墻¶
俯而瞰下有𤓰芋疇入門樹干霄檜栢榆槐楸凉蟬一
<pb:KR4f0044_WYG_040-34b>
聲嘒天地䬃以秋㣲颸自北來大火方西流談諧雜坐<md:KR4f0044_SBCK_040-24b>¶卧几席兼衾裯豆籩既静嘉㫖酒亦思柔二馮乃舊好¶
(卯君/留士)施(渟/如)唐(斯/萬)洵良儔兒孫胥在眼弟姪互勸酬置我¶
于其間頽然一白頭主人誼良厚欲起每被留試問勢¶
利交有此摰性不浮雲翳空虚聚散豈自由且為六時¶
樂用豁窮年愁¶
　　　題四明萬開逺氷雪集後故友貞一之子也¶
孟郊歿後千餘載苦語何人更别裁風雅道衰無至性
<pb:KR4f0044_WYG_040-35a>
海山地大得竒才翻瀾涕淚隨聲出徹骨氷霜煉句來¶
竊喜故人還有子一編浮白為渠開¶
　　　題亡友吳商志遺像¶
每過南湖畔傷心是勺園吾猶識前軰君克肖家尊(余/少)<md:KR4f0044_SBCK_040-25a>¶(時侍先大人於禾郡/及見尊甫培園先生)彷彿生前影凄凉塟後魂風塵莽¶
回首耆舊更誰存¶
　　　立秋後七日偕周桐野宫恕堂錢絅菴張日容¶
　　　繆湘芷林鹿原顧俠君郭雙村家查浦潤木兩
<pb:KR4f0044_WYG_040-35b>
　　　弟再集樵沙道院用白香山遊開元觀韻¶
未忍别朋友乃如戀京師循環互主賓荏苒淹嵗時自¶
我為此㑹四三年於兹中間小聚散比復相追隨心閒¶
耳目清地曠花卉滋手擕白藤杖笑倚青松枝林風有¶
餘凉襟袂快一披蓐收鞭白日西走不稍遲顧惟衰病¶
身乞歸行有期但恐出處跡從今遂參差兄弟幸無逺¶
(是日潤/木治具)羣公莫告疲聊希達士達仰托知音知<md:KR4f0044_SBCK_040-25b>¶　　　題明興安州牧金公與游擊唐通手書後公諱
<pb:KR4f0044_WYG_040-36a>
　　　之純字健之黄州廣濟人¶
公守興安日明當甲戍年廟堂全局壊山谷一城堅餉¶
匱雖難給民貧實可憐飛書留片紙辛苦想籌邊¶
　　　德尹舉第二子同學數人醵錢為湯餅之㑹席¶
　　　上口占四首¶
湯餅筵前賀客俱争誇老蚌出雙珠大兒已識之無字¶
箇是徐卿第二雛(長名佛抱今/年已上學)¶
又見添丁喜可知衝筵不怕衆賓&KR0339;一錢舊是看囊物
<pb:KR4f0044_WYG_040-36b>
半月前頭助洗兒¶
兒生亦是壬辰嵗恰後而翁六十年便作小同呼也得<md:KR4f0044_SBCK_040-26a>¶可憐花甲一周天¶
吾年十九初生子子又生孫已就婚(余長孫興祖三年/前已就婚雲夢)¶
慙愧比渠多兩世滿頭白髮望曾孫¶
　　　種竹詩四首次晩香長老韻¶
竹本淇渭材移根到燕土有如傳衣人㣲命絲一縷(傳/衣)¶
(之人命如懸絲五/祖囑付六祖語)買栽當六月正值濯枝雨生意盎然
<pb:KR4f0044_WYG_040-37a>
回定僧為起舞¶
痩鞭走空庭無筍可汝口齋厨貧少味待得明年否未¶
訂嵗寒交聊充消夏友青㝠長在望苦節須自守(少陵/苦竹)¶
(詩青㝠/亦自守)¶
袖銜種竹詩戴笠晨過我秋凉約往看我意大肻可詩<md:KR4f0044_SBCK_040-26b>¶好書復佳展開風滿坐因之悟畫理如對鐵鈎鎻¶
痴人戴凱之作譜搜方志欲收山谷産盡作樊籬寄寓¶
目何用多三竿兩竿翠竹如頷此語為我發清吹
<pb:KR4f0044_WYG_040-37b>
　　　院長寄惠鮮鹿脯及柘緑魚腊僕以轉餉周桐¶
　　　野明日枉詩見謝奉答四絶句亦如來詩之數¶
栁貫紅腮火燎毛
賜腥曾記潤脂膏而今老病如枯¶腊地主恩同菜把叨¶
即鹿何須更入林得魚原不費敲針殷勤為謝南來使¶
已少臨淵見獵心(以上二首/寄院長)¶
水陸郇厨厭飫頻腹腴尾血取鮮新勿嫌薄饋分乾噬¶
也當貧家作主人<md:KR4f0044_SBCK_040-27a>¶
<pb:KR4f0044_WYG_040-38a>
不負漁師與獵師從旁指動為觀頤朝來齒頰回餘味¶
博得先生四首詩(以上二首奉/答桐野先生)¶
　　　桐野又示七律一章謂前詩不必寄院長再次¶
　　　來韻¶
懐珠戴玉互成文(本草鹿戴玉而角/斑魚懐珠而鱗紫)直作詩題逺見分¶
網出千絲辭宻藻射來五色想堋雲雪斑味美秋方足¶
柘緑名佳古未聞義合及賓吾敢靳要傳新句滌辛葷¶
　　　題杜子綸庶常填詞圖二首
<pb:KR4f0044_WYG_040-38b>
㸃拍吹簫色色工棃雲一研雨聲中風流爾許真堪妬¶
自琢新詞教小紅¶
早是人歌緩緩歸誰搓栁汁染郎衣杏花韀汗桃花雨<md:KR4f0044_SBCK_040-27b>¶懊恼樊川杜紫㣲¶
　　　送楊冠三同年赴任餘杭兼訂徑山之遊二首¶
秋野雞豚社春山茶笋鄉居人力農圃賢宰好文章衙¶
鼓聲前卧爐烟爇後香城偏迎送少幽事滿琴堂¶
暫作修門别旋期故里逢君方行綰綬我欲去攜笻西
<pb:KR4f0044_WYG_040-39a>
上通雙徑南來控獨松洞天兼福地一一屬花封(道書/大滌)¶
(山為洞天之一天柱山為/福地之一皆在縣治内)¶
　　　為人題舉網圖¶
翠栁隂中水不波長魚如劒亦如梭筭來大有幸不幸¶
入網無多出網多¶
　　　題王石谷瀟湘雨意圖巻<md:KR4f0044_SBCK_040-28a>¶平生愛看王老畫筆蹤幻化無端倪畫石畫水兼畫竹¶
世罕其匹古與齊不師文與可不學吳仲圭墨君粉本
<pb:KR4f0044_WYG_040-39b>
何處得乃在洞庭南北湘東西似聞瀟湘間隂多晴少¶
雲凄凄湘君去後湘竹怨留取萬古斑斑啼鷓鴣昏昏¶
喚作雨山菌(竹雞一名/山菌子)滑滑呼成泥九疑劖天不可梯¶
居人寥落行人迷我昔南遊身未到側聞人説往往猶¶
含悽今觀所畫殊不爾洒落别自開町畦山舒水緩橋¶
平堤步有舟航林有蹊籬門茅屋幾家住翠色不受纎¶
塵翳(叶/平)嵐光深淺葉濃淡地勢起伏叢髙低展之尋丈¶
巻盈握疑有煙雨隨提攜乃知善畫取大意信手故自
<pb:KR4f0044_WYG_040-40a>
忘筌蹄適逢好事者持巻乞我題我詩不入竹枝調恍<md:KR4f0044_SBCK_040-28b>¶然如坐篔簹谷口蒼筤谿¶
　　　同年劉大山生子名曰阿雷索詩為贈¶
種樹期開花花開實斯榮實以况男子花以比女嬰憐¶
君五十餘形影猶单惸前嵗甫生女去冬兒復生兒當¶
未生時厥兆先通靈筮易卦遇震生以雷為名吾觀易¶
示象震來逺邇驚一索而得男衆口傳轟轟配天為大¶
壯剛健含利貞配坤則為豫喤喤奮陽聲配坎則為解
<pb:KR4f0044_WYG_040-40b>
甲拆敷芩英配㢲則為恒人道以乆成配艮為小過應¶
時與偕行配離則為豐日中照乃明配兌為歸妺長少¶
義交并于益取日進于隨取元亨于頥節飲食于屯騐¶
滿盈无妄貴无災噬嗑貴慎刑大哉復之義剥極陽始<md:KR4f0044_SBCK_040-29a>¶萌凡兹諸吉祥皆於易理呈皇天不汝薄釋抱來寧馨¶
特從憂患中用此慰汝情汝可不知足一官何重輕嫁¶
女雖乏財教兒頗有經祝兒日千里躧步陵公卿他年¶
聽雛鳳或比老鳳清
<pb:KR4f0044_WYG_040-41a>
　　　商邱宋冢宰八十壽讌詩¶
世澤扶陽厚重傳嶽降神中原留碩果四海一完人開¶
府專旄節還
朝領搢紳遺榮辭魏闕
予告就商賓¶風月香山社鶯花洛水濱懸車時未晩
賜馬齒長新¶坐握髙談麈行扶大雅輪耆英來汝許子
妷列荀陳詩¶好人難和心虛士樂親位兼名並重時與
物皆春養鶴¶千年頂瞻松百丈身飛觴同賀嵗遥祝釣
<pb:KR4f0044_WYG_040-41b>
璜辰<md:KR4f0044_SBCK_040-29b>¶　　　同年盛東田餉青笋徑茶賦謝¶
楊侯(謂冠/三)出宰餘杭縣與訂歸期又涉秋好友忽攜鄉¶
味到老夫如作徑山遊青尖色嫩初開箬緑片香清欲¶
泛甌一首新詩消得否齋厨無物可相酬¶
　　　題東田志行詩草後即次見投原韻¶
同年來詩人莫逆笑相視唱詶日不隔冒雨煩傔使虚¶
懐荷見推倒箧啟行笥百篇快披閱口諷手弗置爽氣
<pb:KR4f0044_WYG_040-42a>
䬃然生髙㝠偕抗志君才洵敏妙蚤合清殿侍五十甫¶
成名一官迨需次蹉跎感顔狀磊落示標致往往激壯¶
心時時吐沈思古音非近賞至味有同嗜六義世誰陳¶
於君識風刺簿書何足擾野馬過浮吹顧惟醖釀深根<md:KR4f0044_SBCK_040-30a>¶柢皆有自試以易理推十年貞乃字(東田於癸未成/進士今十年矣)¶
　　　題天山坐鎮圖送胡洛思僉事備兵肅州¶
按圖舊識西陲逺入畫今看使節閒雪㸃旌旗秋出塞¶
風傳鼓角夜臨闗地連張掖燉煌界人在輕裘緩帯間
<pb:KR4f0044_WYG_040-42b>
一片孤城歸坐鎮不煩三箭定天山¶
　　　題陳季方詩冊¶
詩風日以盛詩義日以乖忽於波靡中豁達耳目開之¶
子非絶俗而難與俗諧所闗學不學豈繋材不材春華¶
人亦賞秋實人亦采華實所以然根株故有在遥遥古¶
今宙相望恒相待方謂老眼空快心今獲乃五十有九¶
章章章非茍作犂然見比興諷諭于焉託此中有餘味<md:KR4f0044_SBCK_040-30b>¶深淺視斟酌子既啜其醇吾言特糟粕
<pb:KR4f0044_WYG_040-43a>
　　　兒建乞假挈累先歸老人行期未定悵然有作¶
委蛻兒孫去惟留病伴吾未能辭逆旅翻與念長途短¶
夢江湖濶餘生出處孤殷勤木上座嵗晩好相扶¶
　　　題朱漢源佩劍圖¶
平生蚤識朱公子要腹便便貯經史無端結束佩吳鈎¶
繪作戎&KR0724;稱壯士髙步名塲三十秋看人談笑取封侯¶
知君與世無㤙怨賣劔何妨去買牛¶
　　　東田同年忽戒作詩昨日過我賞菊醉後復破
<pb:KR4f0044_WYG_040-43b>
　　　戒以詩來索和章戯次原韻¶
聞君戒作詩枯寂徒自窘我思破其戒堅壁恐未允試<md:KR4f0044_SBCK_040-31a>¶以酒誘之徐徐俟激軫半酣不自禁大白果連引妙語¶
發天機瀾翻吐難忍明朝傳急足一笑啟吾脗黄花開¶
正繁虚坐前後盡落英尚可賦有味出咀吮¶
　　　藥酒初成¶
老人冬來如蟄蟲坯户况值蜚廉風藥爐新煮藥酒熟¶
氣觸鼻觀香先通披衣起坐暖寒冽卯飲一呷回春融
<pb:KR4f0044_WYG_040-44a>
氣衰形耗百病作豈有草木能相攻此身略似受霜葉¶
藉爾暫發衰顔紅¶
　　　謝院長惠人蓡三首¶
一兩黄參直五千囊空欲致坐無錢朝來忽荷盈觔賜¶
補貼貧官俸兩年<md:KR4f0044_SBCK_040-31b>¶祖陵地脈禁私刨都市居竒價日髙翻惜
聖朝多棄¶物三稏五葉委蓬蒿¶
四大相纒豈獨風難慿神草證神功七年病要三年艾
<pb:KR4f0044_WYG_040-44b>
還在醫王藥籠中¶
　　　老人夜卧患足冷以錫為壺貯熱湯二三升許¶
　　　納被窩中資其餘温可以達旦俗名湯婆子宋¶
　　　王晦叔有咏脚婆詩黄山谷詩中所云暖足缾¶
　　　即此也冬來用之甚適戯贈以詩¶
貧家奉身薄外物罕所需獨宿踰十年布衾温有餘匡¶
床劣容足伸縮頗自如冬來忽畏寒始歎氣血枯雖無¶
重膇疾未免愁攣拘何法能療之笵錫成圜模形如大<md:KR4f0044_SBCK_040-32a>¶
<pb:KR4f0044_WYG_040-45a>
口盎又若平底盂口大有受理底平無覆虞沸湯貯三¶
升脫襪加雙趺居然似踵息陽氣回徐徐豈徒活筋骸¶
漸爾柔肌膚宵卧可達曉晨眠容及晡我欲老是鄉是¶
鄉勝華胥既非燕玉比(杜詩暖老/須燕玉)且與渥朴殊(東坡詩/晴窗暖)¶
(足來/渥朴)醉醒惟獨覺冷暖寧闗渠婆兮古所名聊作爾汝¶
呼無情亦無想(義出楞/嚴經)老婦得老夫¶
　　　送盛東田出宰興化四首¶
名士誰如盛孝章可人風味是清狂故應天與佳山水
<pb:KR4f0044_WYG_040-45b>
生長山鄉宦水鄉(盛為杭之/臨安人)¶
范老留題剩古苔官情多委簿書堆濯纓亭外馴鷗地¶
又得詩人管領來(濯纓亭范文正公宰興化時/所建公又有南溪馴鷗詩)<md:KR4f0044_SBCK_040-32b>¶千里攜家喜可知免教鈎棧走&KR0706;﨑他時檢㸃還朝集¶
惜少騎驢入蜀詩(東田初掣授四川富/順縣後改調興化)¶
二三千頃菰蒲緑六十四陂菡萏紅(縣有八湖六十四/蕩五六月間荷花)¶
(最/盛)花裏尋君知不逺過淮只使半颿風¶
　　　桐鄉友人至傳長孫興祖舉子及接家信乃生
<pb:KR4f0044_WYG_040-46a>
　　　女也口占解嘲二首¶
誰把維虺比夢熊傳訛幾與弄麞同笑將鏡鑷投諸地¶
等被人呼作太翁¶
弱女非男却勝無若催吾景赴桑榆可憐孫又為人父¶
二十年前膝上雛¶
　　　送德尹典試廣東二首<md:KR4f0044_SBCK_040-33a>¶平生三度嶺南遊此去星軺速置郵榮路人皆艷科目¶
官資爾已壓時流(詞垣升轉近皆論俸惟試差開列/尚依舊制論資德尹名在第一)不
<pb:KR4f0044_WYG_040-46b>
愁寳劔光華掩須信芳蘭氣味幽還恐髙鴻在寥廓張¶
羅藪澤詎勝收¶
七千里外動征輪寒薄重裘雪洗塵疎栁愛飄江上笛¶
早梅催發驛前春名塲後進雖多士詩社前遊頓少人¶
(時藥亭元孝/諸人俱下世)珍重老兄留眼望蘓家門下要張陳(文潜/無已)¶
(皆子由門/下士也)¶
　　　殘冬展假病榻消寒聊當呻吟語無倫次錄存¶
　　　十六首
<pb:KR4f0044_WYG_040-47a>
卧看星回晷景移流光冉冉與衰期人言宦海藏身易<md:KR4f0044_SBCK_040-33b>¶自笑生涯見事遲夜似小年寒漸信病非一日老方知¶
惟餘蓴菜思歸興蚤在秋風未起時¶
憶昨公車待詔來㣲名忽忝厠鄒枚
主恩不以優俳¶畜士氣原於教養培身作紅雲長傍日
心如白雪漸成¶灰依稀一覺遊仙夢初自蓬山絶頂回¶
茫茫大地託根孤只道煙霄是坦塗短袖曾陪如意舞¶
長眉難畫入時圖移燈見蠍寧防毒誤筆成蠅肻被汙
<pb:KR4f0044_WYG_040-47b>
竊喜退飛猶有路的應决計莫躊蹰¶
雨露榮枯共一天塵沙聚散幾同年車摧却怪蓬猶轉¶
玉碎何圖瓦幸全螘穴氷封殘雪後鴈程風𦂳夕陽前¶
故人珍重留行意(謂揆湯/兩院長)回首觚稜自惘然<md:KR4f0044_SBCK_040-34a>¶盡遣兒孫歸故里尚留弟妷伴他鄉囊空預借三年俸¶
禄入粗供四口粮(隨身止三僕近領俸/米六石足支半年矣)舊積詩逋呵凍¶
了近添酒債典衣償蕭然此外無餘欠領取南窗枕味¶
長
<pb:KR4f0044_WYG_040-48a>
一榻中安四面虚放朝渾似放參餘箧中棄扇蟲縁網¶
案上停燈䑕避書過隙光隂隨夢去就衰筋骨向陽舒¶
重簾可有纎埃到敝帚殘箕罷掃除¶
腷&KR0553;聲中好送寒偶然為客設碁盤後來或者居人上¶
先處無如占地寛黑白當前饒勝筭髙低隨分有争端¶
老夫兀兀支頤坐看似分明下手難¶
科詔加
恩典不常征軺就道軰相望抱經佚老頭多<md:KR4f0044_SBCK_040-34b>¶白拾芥羣
<pb:KR4f0044_WYG_040-48b>
兒口半黄慘澹風雲憐入彀冬烘頭腦怕當¶塲退身引
疾猶多愧我昔曾荒陸氏莊(予自丙戍後/試差俱辭免)¶
海内連年喪老成南傷秀水(竹垞先生殁/于己丑秋)北新城(阮亭/先生)¶
(于去年/下世)讀書自要師前軰知己誰能託後生此段人情¶
看爛熟向來士習例相輕笑他江左衣冠族誓墓區區¶
為角聲¶
地降天升氣不交羽禽何物尚膠膠霜濃四野鴉争粒¶
葉秃千林鵲露巢各有經營寧得己未知辛苦定誰教
<pb:KR4f0044_WYG_040-49a>
息黥補劓勞生事盖頂終須一把茅¶
經旬坐穏一蒲團纔閱朝寒又晩寒藴火梅欣先臘放¶
避霜菊耐涉冬看散花菴裏新居士視草臺中舊史官<md:KR4f0044_SBCK_040-35a>¶勿着兩般分别相大千世界本來寛¶
不畏羣&KR0339;不受憐孤行一意乆彌堅敢誇願大難成佛¶
肻䑛丹餘蚤得仙方朔文章多詭俗放翁家世少髙年¶
(劍南詩家世無髙/年我今六十翁)色經指訣全抛却人壽終非草木延¶
宜忌拘牽十二三靈苗毒草比粗諳性存薑桂何妨辣
<pb:KR4f0044_WYG_040-49b>
味到芩連不取甘好友勸嘗真苦口庸醫隔膜漫多談¶
古方難適今時用此理如禪在細叅¶
却病竒方乃避囂逺坊兩板閉蕭條室無歌妓何煩遣¶
鄰有鄉僧不待招(謂借/山)石鼎濤生茶正熟銅爐灰陷火¶
潜消雞鳴漏盡人誰覺又聽門前過早朝¶
叢書三館校讐忙訝許閒情付墨莊樗本不材良匠棄<md:KR4f0044_SBCK_040-35b>¶屠非絶技善刀藏冬菹剰飽園官菜嵗賜删除博士羊¶
轉益從前素餐愧大庖珍膳日分嘗
<pb:KR4f0044_WYG_040-50a>
童時了了記觀河六十三年忽已過眼暗耳聾知老否¶
葛凉裘暖奈身何一帆去國談何易萬巻無家累亦多¶
愛惜精神圖省事明年兼擬謝詩魔¶
　　　自題癸未以後詩藁四首¶
七年供奉入乾清三載編摩在武英兩臂病風雙眼暗¶
枉將實事換虚名¶
論巻排成手自删多慙小草落人間迷藏賴有南山霧¶
莫便輕窺豹一斑
<pb:KR4f0044_WYG_040-50b>
槖筆曾經侍
兩宫可憐無過亦無功未應奢望儒林<md:KR4f0044_SBCK_040-36a>¶傳或脫名於黨
部中¶
拙速工遲任客誇等閒吟徧上林花平生怕拾楊劉唾¶
甘讓西崑號作家¶
　　　題鄒古愚望日圖小影二首¶
鄒生真與古為徒人謂生狂自號愚不戀桑榆收晩景¶
却回巖電向東隅
<pb:KR4f0044_WYG_040-51a>
君如要看榑桑日試上鷹窠萬仭巔只合俯身臨碧海¶
何須仰面望青天(吾鄉鷹窠頂東臨大海/寅卯之交於水底見日)¶
　　　歲杪自嘆二首¶
短景侵尋白髮前歸心歸夢日相牽人間雀鼠工&KR0339;㸃¶
伴食官倉又一年<md:KR4f0044_SBCK_040-36b>¶天生物性故難齊健水東流弱水西不信&KR0008;羊能挂角¶
如今只有觸藩羝¶
　　　周桐野前軰以隋龍藏寺碑拓本見貽二首
<pb:KR4f0044_WYG_040-51b>
一千二百僧祗刼龍藏今無片瓦遺不有歐陽能集古¶
空勞佛力護殘碑¶
翠墨椎來體尚全書家名姓惜無傳唐賢風骨依稀似¶
得法歐虞禇薛前¶
　
　
　
　敬業堂詩集巻四十¶
<md:KR4f0044_SBCK_041-1a>¶
<pb:KR4f0044_WYG_041-1a>
欽定四庫全書
　敬業堂詩集巻四十一¶
　　　　　　　　　　翰林院編修查慎行撰
