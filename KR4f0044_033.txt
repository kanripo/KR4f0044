# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:16.461128
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB04n0273-033敬業堂詩集-卷第三十三.
<pb:KR4f0044_SBCK_033-1a>¶
敬業堂詩集卷三十三¶
　　　　　　　　　海寧　查愼行　悔餘¶
　　甘雨集(起丙戌五/月盡九月)¶
　入夏以來畿輔稍旱自五月二十一日　駕發西𫟍¶
大雨五晝夜田疇霑足萬口歡呼咸謂　聖天子軫¶
念民生甘霖應期不禱而自至視靈雨甫田諸什不¶
　旣多乎哉臣以珥筆隨豹車之後沭膏澤而咏豐年¶
　固其職也¶
　　　五月二十四日　駐蹕宻雲連夕大雨¶
輦路涼生暑乍融到來連夜雨兼風四山雷轉車聲外¶
万帳燈浮水氣中入夢以聞泥滑滑占晴行見&KR0112;芃芃¶
<pb:KR4f0044_SBCK_033-1b>¶
頻年眊筆慙無&KR0024;枕上吟成願歲豐¶
　　　謝　賜普洱茶¶
洗盡炎州草木烟製成貢茗味芳鮮筠籠蠟&KR0083;封初啟¶
鳳餅龍團様並圓　賜出儼分甌靣月㵸時先試道㫄¶
泉侍臣豈有相如渴長是身依瀣露邉¶
　　　喀喇火屯口占¶
水無蚊蚋地無蝻寺有旛幢石有龕山是膏&KR0254;溪是乳¶
草如桑葉馬如𧖟¶
　　　蔣酉君同年爲余寫芙蓉折葦扇頭小景戯題¶
　　　二絶¶
偶拈秃筆寫霜容㸃綴誰知不取濃㑹得江湖淸氣味¶
<pb:KR4f0044_SBCK_033-2a>¶
蒹葭只合𠋣芙蓉¶
塞垣歸思入秋多欲渉江湖奈晚何一葦可杭吾亦去¶
詩翁莫嘆葉沉波¶
　　　七月朔烏城立秋¶
行宮六月全無暑早覺凉生大火中客裏心情原草草¶
老來光景又匆匆千山朔氣初迎雁一雨秋聲盡入蟲¶
笑&KR0204;伊蘇河畔柳三年與爾共西風¶
　　　七月十五日四更𤼵熱河度嶺至喀喇火屯天¶
　　　未明¶
塞天暑亦涼矧此秋候變披衣起我早熟路馬重踐群¶
峯競髙低孤月逓隱現參差樹交影斷續雲流片長風¶
<pb:KR4f0044_SBCK_033-2b>¶
従西來過耳劇嚆箭行行得平地星火遥可辨嵐霧滃¶
然蒸横前舖白練道㫄有𩀱塔隔手不復見磵絶賴橋¶
通泉鳴知徑轉忽聽一聲鐘微茫識　行殿(口外無佛/老之宫惟)¶
(烏城/行宫旁新/創穹覽寺琳霄觀)¶
　　　七月十六日烏城直廬驚聞房師虞山公訃音¶
　　　哀情痛切托於短章四首¶
公去京華日余方扈従時(癸未秋先生奉太夫人乞假/南還余時方隨/駕口外)¶
三年歸失約一别見無期昨&KR0009;書猶逹(前月接家弟德/尹揚州信云端)¶
(陽前與先/生同渡江)初傳病尚疑何當聞訃後驚發早秋悲¶
洓水㩦書局蓬山入𨕖樓(去春奉/㫖於揚/州校刋全唐詩)奉親　恩¶
最渥給俸禮仍優(在籍官/恩凖開/俸従來無此例也)風格詩篇著儀容¶
<pb:KR4f0044_SBCK_033-3a>¶
畫像留(先生出都時留秋帆畫卷命題後/復奉乎書命慎行挍閱歴年詩集)到頭天莫問¶
公自有千秋¶
壯歳官情澹懷歸至性眞科名無媿色(庚辰/殿試公/第一人及第)¶
巖壑早收身穉子將周晬髙堂正六旬懸知方易簀俯¶
仰劇傷神¶
歷憶追隨地多慙屬望情早曾同座主(癸酉郷試愼行/與先生同出淸)¶
(溪徐公廬陵/彭公之門)老及作門生寢哭知何日心䘮痛失聲灤¶
河兼淚雨滳滳向南傾¶
　　　題酉君爲家少詹姪畫四時花卉卷二首¶
乍驚五色江郎筆幻出黄筌四季花知是餘波多綺麗¶
未妨游戯亦名家¶
<pb:KR4f0044_SBCK_033-3b>¶
吹開吹謝自年年人世風灾絶可憐一片丹靑非色界¶
四禪天是飬花天(佛書有初禪二禪三禪四/禪天至四禪天始無風灾)¶
　　　座主總憲吳公請假旋里恭賦四律&KR0009;送¶
乞歸偏在　眷深時&KR0279;望非公更屬誰岳峙淵渟瞻氣¶
𧰼蒼松白石表&KR0109;期久持綱紀群僚肅獨抱氷霜　聖¶
主知眞喜太平多盛事大臣進退總逶迤¶
法曜文星並一垣髙従河漢溯淵源回瀾力比鈞衡重¶
下士心忘副相尊秘閣有書皆博覽岩廊何事不深論¶
即看拜䟽辭　朝後尚引肩輿到𫟍門(公前赴西𫟍辭/歸/上特命肩)¶
(輿至小東門慰問/賜茶真異數也)¶
詔恩暫許憇林閭不比㝷常賦遂初别路人皆期徤飯¶
<pb:KR4f0044_SBCK_033-4a>¶
引年公未及懸車一門老去仍同㸑八座歸來只舊廬¶
何物眼前當七發蓴郷亭外有鱸魚¶
一時祖帳盡名流才子同朝挽不留三殿文章行接武¶
五湖風月侍歸舟蒹葭隔岸雞催曙橘柚開園雁報秋¶
我是歐陽門下士柴車何日𫉬従游¶
　　　題少詹姪寫經圖時在塞外直廬¶
我觀人世間知巧競一途乃至事所生虚名亦求沽不¶
見古孝子用心常近愚愚則本乎樸樸爲誠所孚茍有¶
禆於親寧論事有無唪經祈㝠福此語傳浮圖庶幾抱¶
微誠上荅父母劬通乎立教意可以輔吾儒宮詹吾宗¶
賢至性具髮膚少禀二人訓學優過庭趨出爲鸞鳯鳴¶
<pb:KR4f0044_SBCK_033-4b>¶
歸作𦞃下雛中承贈君訃痛絶天難呼北堂垂白母爲¶
爾增歔吁黽勉進水漿傷哉反哺烏母氏繼下世兩䘮¶
一時俱平生風木悲血泪交糢糊君時年盛壯頓覺形¶
神臞霜寒宵寢磚味苦晝茹荼旁人競相勸勸保七尺¶
軀似聞西方經報恩古有諸親恩等山岳子報眞錙銖¶
遂𤼵寫經願寸心懷區區幃前一瓣香几上墨一盂竭¶
我兩眼力𢬵我十&KR0204;瘏眼昏&KR0204;如椎口誦足𩀱趺誦巳¶
還慟哭哭罷復細書如此踰兩年白抽頭髩須當其廹¶
沈痛信筆非臨橅果然妙蓮華一一&KR0083;上敷一卷万餘¶
字七卷七萬餘人天合掌敬燦若琳琅珠俞子亦好手¶
爲君寫成圖今來十五霜故山拱楸梧偶然展卷看淸¶
<pb:KR4f0044_SBCK_033-5a>¶
泪猶承矑我生乃鮮民踪跡歎早孤先人尚淺土齒髪¶
日夜枯作詩志吾媿汗出成沾濡¶
　　　八月十三日　駕幸翁牛特恭紀時八公主下¶
　　　嫁於都倫郡王¶
一統車書域三朝雨露天名藩星拱極　法駕日臨邉¶
遐裔元家貴崇姻　聖代聯肅雝輿衛盛錫賚禮文全¶
事與和親異　恩加屬國專不煩湯沐邑特給水衡錢¶
甸服居相近華風&KR0013;獨先丹靑開殿宇錦繡褁山川封¶
爵原仍舊王庭遂不遷副車常侍輦駙馬每従田負¶
弩鸞鑣下呼嵩豹仗前従看外孫國望幸自年年¶
　　　木克帯西行十八里山下有湯泉¶
<pb:KR4f0044_SBCK_033-5b>¶
北行漸入苦寒郷喜見湯泉湧道㫄自覺温能回&KR0112;谷¶
或云下必有砂牀波痕消盡氷霜氣石髓流爲草木香¶
便作解衣盤礴地暫時休澣也淸凉¶
　　　中秋夜柳林口翫月與玉符先生及亮功紫滄¶
　　　酉君三同年小飲偶成十六韵¶
露白霜淸候千巖万樹頭銀河斜繞塞金鏡逈懸秋輪¶
自東隅上光従西極流天長雄鼓角野静散𧴀貅星火¶
移𨇠避𨵿山倒景收賞應同　北闕興不減南樓蕭爽¶
披&KR0109;得髙空與目謀幾年叨扈従一夕抵旬休已免㩦¶
衾直還爲秉燭遊王程千里共　恩賜兩宫稠佳果充¶
柈桉鮮禽入膳羞班荆傳酒令隔幔&KR0070;更籌餅似團圞¶
<pb:KR4f0044_SBCK_033-6a>¶
様詩須酩酊詶老狂尤爛熳小坐獨遲留明日追成夢¶
吾生咲若浮起來林影下嵐翠濕衣裘¶
　　　八月十九日　皇太子睿賜初白菴扁額恭紀¶
　　　十六韵¶
地近瞻　儲聖天髙鑒積誠三光開　睿筆四海識菴¶
名夙昔棲禪志今來戀　闕情靑雲垂欲上白髮正初¶
生有作皆邀　賞非才竊自驚蓬茅沾雨&KR0243;葵藿向陽¶
傾感激桑榆晚駈馳歲月更去家無累遣下直有僧迎¶
往往誇儕軰時時話　寵榮一瓢蟠木癭(松癭/瓢)三秀紫¶
芝莖匣許香楠貯(賜帯/數珠)盂教浄水盛(頗&KR0058;/水盂)白巵傳漢玉¶
綠硯琢洮瓊是物皆堪供(以上六種皆兩/宫前後賜物)何年築始成¶
<pb:KR4f0044_SBCK_033-6b>¶
雖蒙頒扁額未敢計柴荆蟣蝨微生賤龍蛇尺幅盈万¶
鈞餘腕力　恩重倍難擎¶
　　　塞外大風二十四韵索同直諸公和¶
天上箕星動山中月暈生土&KR0809;俄出口沙磧欲填平猛¶
㧞群峰立喧招萬籟迎奔衝來若騖颯㳫去如傾牛馬¶
渾難辨蛟龍怒欲争蓄威雷隱轔助氣鼓砰鍧劔㦸齊¶
攻壘波濤逈撼城餓鴟當晝呌饑虎傍人行鼠&KR0219;藏深¶
穴蟲僵跼斷莖草埋蛇鼻淺寒噤蝟毛撑昨夜還防雪¶
今朝竟得晴駈雲成片段轉石落崢嶸鴉起斜行亂雕¶
盤逺勢成向南惟雁路直上是鵬程曀本難終日狂猶¶
逞二更將收偏作力忽散寂無聲谷以虚能受心緣静¶
<pb:KR4f0044_SBCK_033-7a>¶
不驚勿愁開槖籥祗是聽竽笙衮衮除塵坱悠悠&KR0204;斾¶
旌回頭千樹秃稱體一裘輕酒近移床暖爐添宿火明¶
却看天宇曠翻覺塞垣淸落㡌知何處飄蓬且自征蘭¶
&KR0279;多賦手小律倘同賡¶
　　　行經玲瓏山下¶
鑿開渾沌得玲瓏片石居然絶塞雄地肺想従岩竇入¶
天台信有石梁通風雲嘘吸千㝷表日月廻環一竅中¶
莫怪經過屢回望佳名却與故山同(余郷餘杭縣/亦有玲瓏山)¶
　　　八月二十三日　上入山行圍射𫉬白鹿一頭¶
　　　恭紀十韻¶
白鹿非凡種仙山歲月長出當時有道瑞叶　壽無疆¶
<pb:KR4f0044_SBCK_033-7b>¶
洞口眠時月原頭望處霜明明開射的皎皎入圍塲碧¶
砮千鈞鏃瑶星一道芒最宜豜並獻肻與豹深藏至潔¶
斑同雪如膏色勝蒼皮能留素質草不療金創雕爼充¶
庖味銀毫耀眼光謬慙陪羽獵作頌比麟祥¶
　　　酉君分餉棃藕賦謝十六韵¶
行厨滋味重肥膩饜牛羊正爾宜佳果俄看致滿筐逺¶
分慈母惠特並故人嘗藕抱玲瓏質棃含沆瀣漿嫩疑¶
新出水紅似乍經霜洗剔親教浄摩娑愛倍常大瓢𣂏¶
雪汁小片截瓊肪鬆脆鳴牙頰芳鮮&KR0243;肺腸真堪解消¶
渴况乃佐淸凉我本柴桑士居連荇藻塘踏泥風葉底¶
&KR0933;顆露籬㫄賣菜多求益堆盤輙賤償幾曾虚野饋長¶
<pb:KR4f0044_SBCK_033-8a>¶
是及隣莊物理因希貴人情感舊長鑿池従憶白入谷¶
每思張二者今兼得何須問故郷¶
　　　道㫄冡(其一在土城南岡上石獅二白碑一統/其一在土城東十里石几一石亭二上)¶
(刋孝敬之墓四字/姓名皆無可考)¶
衰草茫茫近土城白碑相望兩荒塋當時馬革尸同褁¶
今日牛眠地緫平野火漫容荆棘長塞田并乏子孫耕¶
有知合咲曹瞞拙欲刻征西占墓名¶
　　　重過玲瓏嶺看霜林作十二韻¶
犖确重來路秋容最好時往年經雪早今歲得霜遲二¶
月花相似千林景特竒問名難辨種設色故多姿濃淡¶
丹黄葉交加爛熳枝簇來成綺繡踈處度旌旗換眼層¶
<pb:KR4f0044_SBCK_033-8b>¶
層别廻鞭歩歩隨巳憐侵暮色還與𤼵華滋粧㸃江南¶
𦘕鋪張塞外詩衰顔熏欲醉白髮巧相欺好事何人賞¶
登髙此地宜丁寧朔風候旦晚莫狂吹¶
　　　聞同年顧書宣前軰湖廣訃音愴懷今昔成五¶
　　　十韻¶
絶塞來㐫問初疑後果眞恨難埋厚地狂欲問蒼旻憶¶
昔充郷貢時同忝國賔紅箋通姓氏麗正約比隣名稍¶
居姜後(癸酉同舉京兆書宣名在/十八西&KR0538;十九余二十)心常與顧親雁行聯¶
弱羽魚隊狎凡鱗雨雪連床數篇章擊節頻嗜痂良有¶
癖遭砭各無嗔捜剔疵瑕出銷鎔鑛鐵純偷來輸格律¶
讀罷爽精神自爾投膠&KR0238;何曾計屈伸禮闈看再舉臚¶
<pb:KR4f0044_SBCK_033-9a>¶
唱聽移旬獨脫&KR0809;中穎先呈席上珍列科登一甲同榜¶
得三人金馬聲華盛芝蘭臭味均(甲戌殿試書宣第一/甲第二丁丑西&KR0538;一)¶
(甲第三庚辰余房師汪公/一甲第一皆癸酉同㮄也)自忘頻下第翻羡早抽身(君/于)¶
(甲戌冬乞/假回籍)病喜鷗情&KR0244;閒教鶴性馴落帆揚子夜踏月¶
廣陵春出處都如夢参商那記廵分㩦従甲戌㑹合又¶
庚辰却話靑雲舊俱添白髮新木樨𠫵佛法黄葉證前¶
因(黄葉打醒游子夢木樨𠫵透老僧/禪余與書宣同宿天寧僧舎句也)景巳當揺落衰𢬵¶
向隱淪未成棲倦翼寧免作勞薪元老開黄閣微名逹¶
紫宸(壬午冬余因京江相國/之薦/召直南書房)寸長嗟莫效六論咲空陳¶
釋&KR0260;推先軰含毫托後塵我仍留　輦下君亦起漳濵¶
(癸未冬書/宣方還朝)花底隨朝謁燈前惠討論詞源寛万頃筆陣¶
<pb:KR4f0044_SBCK_033-9b>¶
敵千鈞妙斵斤能運竒方手不龜輿圖歸&KR0204;掌道路識¶
迷津(乙酉冬書宣奉/㫖入直/南薫殿纂輯方輿路程)乙覽皆稱善公才乆¶
合掄使車方簡命省試且陶甄塲屋收羅鄴門墻進郄¶
詵爲爐分玉石握管稱金銀毷&KR2765;徒喧&KR0618;従容視咲顰¶
不慙膺　特眷彌覺重詞臣(紀進士㮄/發後事)遂啟扶風帳重¶
持大雅輪楚材傳自古儒術近尤振辭　闕還瞻戀之¶
官亦苦辛行期何苒苒别語太諄諄(君于初春奉督學/湖廣之/命四月)¶
(中乃出都臨行時/頗以善病爲慮)北轍俄經夏(時余扈従/避暑口外)南轅似隔晨¶
鯉書猶待&KR0009;鵩賦忽遄臻江漢文星墜瀟湘士氣冺雖¶
云蒙　寵異寔未展經綸澤國秋多&KR0429;騷人例豈循歸¶
旌千里逺宦况一生貧憔悴孤踪在凄涼往跡湮老年¶
<pb:KR4f0044_SBCK_033-10a>¶
殊少泪痛極爲沾巾¶
　　　院長惠裘一襲賦謝十韻¶
推解情何厚炎凉序忽遷初過揺扇景已廹授衣天蒼¶
腋茸交宻銀貂色最鮮製成微霰候拜賜朔風前輕暖¶
渾踰帛竒温又勝綿秃&KR0109;便跨馬短後稱垂鞭禓襲隨¶
時尚氷霜是夙緣曉披廻醉纈夜脫聳吟肩䄂裏㩦新¶
卷箱中感舊氊敝裘従唱和回首十三年(癸酉冬余作/敝裘詩先生)¶
(與西&KR0538;實君元/龍皆有和章)¶
　　　謝院長贈馬十二韻¶
廿載曽徒歩三年㑹上雍借驢長自咲&KR0016;馬忽相従華¶
廐蒙分賜貧家慮乏供品應超脫兎種本出飛龍(宋時/學士)¶
<pb:KR4f0044_SBCK_033-10b>¶
(例賜飛/龍廐馬)突過風前影難㝷月下踪蹴氷蹄似鉄批竹耳¶
成鋒一色全凝雪三花待刷鬃宻看毛細膩垂愛尾鬔¶
鬆王濟雖多癖孫陽詎易逢駈馳憐盛壯剪拂愧衰慵¶
㨗徑休争取歸途幸見容最宜隨下澤安穩代扶笻¶
　　　半截塔次院長韻¶
龍沙茫茫荒怪集佛界劖天絶梯級誰興此塔此山中¶
髙湧蓮華嵌空立大千起滅微塵過小刼須㬰轉輪急¶
頑礓亂礫泐作堆風雨猶疑&KR0017;神入當時委蛻兩夫婦¶
華表歸來改城邑(相傳元時有某万户與其妻/棄官學佛殁後合𦵏于此)氷天下¶
壓巓頂平雪谷深埋半腰及我來訪古興桓地欲寫山¶
川入行笈每逢陳跡輙徘徊口業未停餘宿習草間定¶
<pb:KR4f0044_SBCK_033-11a>¶
有碑銘在野火燒殘沮洳濕國書難考竒渥温筆授惜¶
少鳩摩什公詩紀實良足徴歸去皇輿付編輯¶
　　　院長惠家製金銀花露一缾賦謝二十韵¶
佳名傳本草舊識鷺鷥藤黄白移時變金銀任俗稱但¶
聞兼葉曬寧解帯花蒸方法誰邉得園林手種曾栽培¶
無棄物筐筥亦時登籬宻開従徧枝繁采勿勝製乗香¶
未散候視氣先騰倒挽河車水徐收井甃繩夜窗珠滳¶
瀝晨旭露鮮澄澹比初融雪淸於乍釋氷恍疑仙掌露¶
直向玉盤凝出火經三日浮缾貯半升諒非供熱客間¶
或餉良朋邉地尤難致塵&KR0109;豈易膺流匙宜少許瀉盞¶
感多承㸃酒竒芬溢和茶别味増唇沾良已足肺&KR0243;更¶
<pb:KR4f0044_SBCK_033-11b>¶
相應沆瀣咨仙侶醍醐問老僧薔薇紅莫擬玫瑰紫休¶
矜白戰聊成咏慙無故事徴¶
　　　重陽日度木倫喀喇沁¶
亂山髙下入圍塲掠靣西風似弩强馬足聲乾千澗葉¶
雁群寒警一裘霜登臨豈必皆吾土今古閒消幾夕陽¶
記取題糕重九節燎毛燔&KR0079;共分麞(是日撤圍/賜麞一頭)¶
　　　雪後隨　駕度汗鐵木兒嶺¶
校獵秋初罷　回鑾雪乍零雲峯晴皛皛風磴曉泠泠¶
換景供吟筆收圖入畫屏丂株枯樹頂獨愛一松靑¶
　　　重過唐山營¶
去日村村翠剡堆歸時碌碡廣塲開天教朔野西成早¶
<pb:KR4f0044_SBCK_033-12a>¶
又待君王射兎來¶
　　　𤼵波羅火屯至藍旗營¶
劔分一嶺隔西東(自駱駝嶺東北爲校獵/之區其西南則山莊也)半月風光逈¶
不同沙磧人歸黄落後山家烟起翠微中年豐障塞秋¶
先穫水落浮橋路盡通誰信古來甌脫地築塲樊圃入¶
𡺳風¶
　　　自星龕岩歸至烏城道中重見霜林酉君有詩¶
　　　再次前韵¶
過眼當揺落繁華又一時地非千里逺候較兩旬遲㬠¶
日晨猶麗烘霞暖更竒黄留將雪景紅𤼵未霜姿秀㧞¶
多喬木輪菌乏醜枝似燒原上火愛映酒邉旗猶憶衝¶
<pb:KR4f0044_SBCK_033-12b>¶
炎去曽經緩轡隨綠陰晴借爽潤色雨添滋忽換登髙¶
屐來題看葉詩含情如見待有信不吾欺榮悴天難主¶
妍&KR0896;分各宜本非松與栢那免受風吹¶
　　　九月十四日烏城旅舎連接諸弟諸兒兩孫八¶
　　　信口占一律¶
燈花如穗吐烟煤果有家書出塞來三處豈應同日𤼵¶
八函却喜一時開勸餐兄弟憐年長到眼兒孫抵夢回¶
爲報老懷殊不惡地爐氊帳撥寒&KR0069;¶
　　　重陽後十日入古北口¶
&KR0191;徧雲中雪外山敝裘重脫桞重攀寒花過節如迎客¶
朔雁先期已度𨵿官馬散隨黄犢卧戌兵秋較老農閒¶
<pb:KR4f0044_SBCK_033-13a>¶
勞生屬有駈馳分黙&KR0070;三年六往還¶
　　　石匣城南村民有駕牛墾田者　上駐蹕親履¶
　　　田間扶犂行百餘歩一時觀者万人咸謂¶
　　　聖主重農勸穡至意真千古所未有臣身叨侍¶
　　　従目覩盛事恭紀二十韵¶
雲捲三秋稻霜淸百頃陂　君王除警蹕郊甸正鎡基¶
近接　鸞輿過群瞻　玉趾移羽林分仗立耕&KR0369;執鞭¶
隨龍見天垂𧰼牛馴　帝解縻沾犂皆雨露&KR0013;隴即京¶
坻久悉艱難意重蒙疾苦咨事傳千載盛　恩豈一夫¶
私自昔豐穣慶嘗聞史冊垂紺轅曾屢駕黛耜亦頻施¶
千畝周官籍三推月令儀大都修典禮已謂致恬熈幾¶
<pb:KR4f0044_SBCK_033-13b>¶
見勤民　主行當省歛時西疇躬自蹈田噐手親持積¶
厚培尤力居髙履愈卑九州胥樂土　萬乗是農師擊¶
壌歌相勸吹𡺳繪緫宜人歡聲動地風逺播爲詩作所¶
陳無逸𨤲成付有司小臣慙頌述振古孰如兹¶
　　　俞扶九寓齋賞菊分韻得時字¶
𨵿榆塞柳别經時一夕従君那得辭衝雪人過重九節¶
傲霜花剰半開枝寒香泛夜差宜酒病眼經秋漸怯詩¶
記取燈前論聚散明年相憶在東籬(時余將請/假南歸)¶
　　　題張研齋前軰桃花流水圖小照(時在西/𫟍直廬)¶
北風夜狂轉冬律墜葉堦墀寒瑟瑟生綃忽展横幅圖¶
暖氣春回映簾日垂楊夾岸水沒篙碧色染透胭脂毫¶
<pb:KR4f0044_SBCK_033-14a>¶
晴霞燒空半天赤㸃出万株深淺桃玉堂學士神仙客¶
每到花時懷舊陌鷺鷥翹足鷗刷翎下有鱖魚長一尺¶
船頭舉網船尾炊何如斫鱠留蓬池披圖空看畫中景¶
對鏡微添頷下髭我昨南帆經古皖棹入樅江春過半¶
至今淸夢繞龍眠三十六峰紅不斷可憐此地不相逢¶
却在雲窗霧閣中靑篛綠簑何日辦且教閒處付漁翁¶
敬業堂詩集卷三十三¶
<pb:KR4f0044_SBCK_033-14b>¶
