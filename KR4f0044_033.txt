# -*- mode: mandoku-view -*-
#+TITLE: 敬業堂詩集
#+DATE: 2015-09-23 10:30:37
#+PROPERTY: JUAN 33


敬業堂詩集卷三十三¶
　　　　　　　　　　翰林院編修查慎行撰
　甘雨集(起丙戌五/月盡九月)¶
　　入夏以來畿輔稍旱自五月二十一日
駕發西苑¶大雨五晝夜田疇霑足萬口歡呼咸謂
聖天子軫¶念民生甘霖應期不禱而自至視靈雨甫田
　　諸什不¶既多乎哉臣以珥筆隨豹車之後沐膏澤
<pb:KR4f0044_WYG_033-1b>
　　而咏豐年¶固其職也¶
　　　五月二十四日
駐蹕密雲連夕大雨¶
輦路涼生暑乍融到來連夜雨兼風四山雷轉車聲外¶
萬帳燈浮水氣中入夢似聞泥滑滑占晴行見黍芃芃<md:KR4f0044_SBCK_033-1b>¶頻年毦筆慙無補枕上吟成願嵗豐¶
　　　謝
賜普洱茶
<pb:KR4f0044_WYG_033-2a>
洗盡炎州草木烟製成貢茗味芳鮮筠籠蠟紙封初啟¶
鳳餅龍團様並圓
賜出儼分甌面月瀹時先試道旁¶泉侍臣豈有相如渇
長是身依瀣露邊¶
　　　喀喇火屯口占¶
水無蚊蚋地無蝻寺有旛幢石有龕山是膏腴溪是乳¶
草如桑葉馬如蠶¶
　　　蔣酉君同年為余寫芙蓉折葦扇頭小景戲題
<pb:KR4f0044_WYG_033-2b>
　　　二絶¶
偶拈秃筆寫霜容㸃綴誰知不取濃㑹得江湖清氣味<md:KR4f0044_SBCK_033-2a>¶蒹葭只合倚芙蓉¶
塞垣歸思入秋多欲涉江湖奈晩何一葦可杭吾亦去¶
詩翁莫嘆葉沈波¶
　　　七月朔烏城立秋¶
行宫六月全無暑早覺涼生大火中客裏心情原草草¶
老來光景又匆匆千山朔氣初迎雁一雨秋聲盡入蟲
<pb:KR4f0044_WYG_033-3a>
笑指伊蘇河畔栁三年與爾共西風¶
　　　七月十五日四更發熱河度嶺至喀喇火屯天¶
　　　未明¶
塞天暑亦涼矧此秋候變披衣起我早熟路馬重踐羣¶
峯競髙低孤月遞隠現參差樹交影斷續雲流片長風<md:KR4f0044_SBCK_033-2b>¶從西來過耳劇嚆箭行行得平地星火遥可辨嵐霧滃¶
然蒸橫前鋪白練道旁有雙塔隔手不復見磵絶賴橋¶
通泉鳴知徑轉忽聽一聲鐘微茫識
<pb:KR4f0044_WYG_033-3b>
行殿(口外無佛老之宫惟¶烏城觀/行宫旁新創穹覽寺琳霄)¶
　　　七月十六日烏城直廬驚聞房師虞山公訃音¶
　　　哀情痛切托於短章四首¶
公去京華日余方扈從時(癸未秋先生奉太夫人乞假/南還余時方隨  駕口外)¶
三年歸失約一别見無期昨寄書猶達(前月接家弟德/尹揚州信云端)¶
(陽前與先/生同渡江)初傳病尚疑何當聞訃後驚發早秋悲¶
洓水攜書局蓬山入選樓(去春奉全㫖於揚/州校刋  唐詩)奉親
思¶最渥給俸禮仍優(在籍官無恩準開/俸從來  此例也)風格詩篇著儀
<pb:KR4f0044_WYG_033-4a>
容<md:KR4f0044_SBCK_033-3a>¶畫像留(先生出都時留秋帆畫巻命題後/復奉手書命慎行挍閲歴年詩集)到頭天莫
問¶公自有千秋¶
壯嵗官情澹懐歸至性真科名無媿色(庚辰人殿試公/第一  及苐)¶
巖壑早收身穉子將周晬髙堂正六旬懸知方易簀俯¶
仰劇傷神¶
歴憶追隨地多慙屬望情早曽同座主(癸酉鄉試慎行/與先生同出清)¶
(溪徐公廬陵/彭公之門)老及作門生寢哭知何日心喪痛失聲灤¶
河兼淚雨滴滴向南傾
<pb:KR4f0044_WYG_033-4b>
　　　題酉君為家少詹姪畫四時花卉巻二首¶
乍驚五色江郎筆幻出黃筌四季花知是餘波多綺麗¶
未妨游戲亦名家<md:KR4f0044_SBCK_033-3b>¶吹開吹謝自年年人世風灾絶可憐一片丹青非色界¶
四禪天是養花天(佛書有初禪二禪三禪四/禪天至四禪天始無風灾)¶
　　　座主總憲吳公請假旋里恭賦四律寄送¶
乞歸偏在
眷深時臺望非公更屬誰岳峙淵渟瞻氣¶象蒼松白石
<pb:KR4f0044_WYG_033-5a>
表襟期乆持綱紀羣僚肅獨抱冰霜
聖¶主知真喜太平多盛事大臣進退總逶迤¶
法曜文星並一垣髙從河漢溯淵源回瀾力比鈞衡重¶
下士心忘副相尊秘閣有書皆博覽岩廊何事不深論¶
即看拜疏辭
朝後尚引肩輿到苑門(公前赴西苑辭歸賜上特命肩/¶輿至小東門慰問  茶真異數)
(也/)¶
詔恩暫許憩林閭不比尋常賦遂初别路人皆期健飯<md:KR4f0044_SBCK_033-4a>¶
<pb:KR4f0044_WYG_033-5b>
引年公未及懸車一門老去仍同爨八座歸來只舊廬¶
何物眼前當七發蓴鄉亭外有鱸魚¶
一時祖帳盡名流才子同朝挽不留三殿文章行接武¶
五湖風月侍歸舟蒹葭隔岸雞催曙橘柚開園雁報秋¶
我是歐陽門下士柴車何日獲從游¶
　　　題少詹姪寫經圖時在塞外直廬¶
我觀人世間知巧競一途乃至事所生虚名亦求沽不¶
見古孝子用心常近愚愚則本乎樸樸為誠所孚苟有
<pb:KR4f0044_WYG_033-6a>
裨於親寧論事有無唪經祈冥福此語傳浮圖庶幾抱¶
微誠上答父母劬通乎立教意可以輔吾儒宫詹吾宗¶
賢至性具髪膚少稟二人訓學優過庭趨出為鸞鳳鳴<md:KR4f0044_SBCK_033-4b>¶歸作膝下雛中承贈君訃痛絶天難呼北堂垂白母為¶
爾増歔吁黽勉進水漿傷哉反哺烏母氏繼下世兩喪¶
一時俱平生風木悲血泪交糢糊君時年盛壯頓覺形¶
神臞霜寒宵寢磚味苦晝茹荼旁人競相勸勸保七尺¶
軀似聞西方經報恩古有諸親恩等山岳子報真錙銖
<pb:KR4f0044_WYG_033-6b>
遂發寫經願寸心還區區幃前一瓣香几上墨一盂竭¶
我兩眼力𢬵我十指瘏眼昏指如椎口誦足雙趺誦已¶
還慟哭哭罷復細書如此踰兩年白抽頭髩須當其迫¶
沈痛信筆非臨撫果然妙蓮華一一紙上敷一巻萬餘¶
字七巻七萬餘人天合掌敬燦若琳琅珠俞子亦好手¶
為君寫成圖今來十五霜故山拱楸梧偶然展卷看清<md:KR4f0044_SBCK_033-5a>¶泪猶承矑我生乃鮮民蹤跡歎早孤先人尚淺土齒髪¶
日夜枯作詩志吾媿汗出成沾濡
<pb:KR4f0044_WYG_033-7a>
　　　八月十三日
駕幸翁牛特恭紀時八公主下¶嫁於都倫郡王¶
一統車書域三朝雨露天名藩星拱極
法駕日臨邊¶遐裔元家貴崇姻
聖代聨肅雝輿衛盛錫賚禮文全¶事與和親異
恩加屬國專不煩湯沐邑特給水衡錢¶甸服居相近華
風被獨先丹青開殿宇錦繡裹山川封¶爵原仍舊王庭
遂不遷副車常侍
<pb:KR4f0044_WYG_033-7b>
輦駙馬每從田負¶弩鸞鑣下呼嵩豹仗前從看外孫國
望幸自年年¶
　　　木克帶西行十八里山下有湯泉<md:KR4f0044_SBCK_033-5b>¶北行漸入苦寒鄉喜見湯泉湧道旁自覺温能回黍谷¶
或云下必有砂牀波痕消盡冰霜氣石髓流為草木香¶
便作解衣盤礴地暫時休澣也清涼¶
　　　中秋夜栁林口翫月與玉符先生及亮功紫滄¶
　　　酉君三同年小飲偶成十六韻
<pb:KR4f0044_WYG_033-8a>
露白霜清候千巖萬樹頭銀河斜繞塞金鏡逈懸秋輪¶
自東隅上光從西極流天長雄鼓角野静散貔貅星火¶
移躔避關山倒景收賞應同
北闕興不減南樓蕭爽¶披襟得髙空與月謀幾年叨扈
從一夕抵旬休已免攜¶衾直還為秉燭遊王程千里共
恩賜兩宫稠佳果充¶柈桉鮮禽入膳羞班荆傳酒令隔
幔數更籌餅似團圞<md:KR4f0044_SBCK_033-6a>¶様詩須酩酊詶老狂尤爛熳小坐
獨遲留明日追成夢¶吾生笑若浮起來林影下嵐翠濕
<pb:KR4f0044_WYG_033-8b>
衣裘¶
　　　八月十九日　皇太子睿賜初白菴扁額恭紀¶
　　　十六韻¶
地近瞻　儲聖天髙鑒積誠三光開　睿筆四海識菴¶
名夙昔棲禪志今來戀
闕情青雲垂欲上白髪正初¶生有作皆邀　賞非才竊
自驚蓬茅沾雨潤葵藿向陽¶傾感激桑榆晩駈馳嵗月
更去家無累遣下直有僧迎¶往往誇儕輩時時話　寵
<pb:KR4f0044_WYG_033-9a>
榮一瓢蟠木癭(松癭/瓢)三秀紫¶芝莖匣許香楠貯(賜帶/數珠)盂
教浄水盛(頗黎/水盂)白巵傳漢玉¶緑硯琢洮瓊是物皆堪供
(以上六種皆兩/宫前後賜物)何年築始成<md:KR4f0044_SBCK_033-6b>¶雖䝉頒扁額未敢計柴荆
蟣蝨微生賤龍蛇尺幅盈萬¶鈞餘腕力　恩重倍難擎¶
　　　塞外大風二十四韻索同直諸公和¶
天上箕星動山中月暈生土囊俄出口沙磧欲填平猛¶
拔羣峰立喧招萬籟迎奔衝來若騖颯沓去如傾牛馬¶
渾難辨蛟龍怒欲争蓄威雷隠轔助氣鼓砰鍧劔㦸齊
<pb:KR4f0044_WYG_033-9b>
攻壘波濤逈撼城餓鴟當晝呌饑虎傍人行鼠黠藏深¶
穴蟲僵跼斷莖草埋蛇鼻淺寒噤蝟毛撑昨夜還防雪¶
今朝竟得晴駈雲成片段轉石落峥嶸鴉起斜行亂雕¶
盤逺勢成向南惟雁路直上是鵬程曀本難終日狂猶¶
逞二更將收偏作力忽散寂無聲谷以虛能受心縁静<md:KR4f0044_SBCK_033-7a>¶不驚勿愁開槖籥祗是聽竽笙衮衮除塵坱悠悠指斾¶
旌回頭千樹秃稱體一裘輕酒近移床暖爐添宿火明¶
却看天宇曠翻覺塞垣清落㡌知何處飄蓬且自征蘭
<pb:KR4f0044_WYG_033-10a>
臺多賦手小律倘同賡¶
　　　行經玲瓏山下¶
鑿開渾沌得玲瓏片石居然絶塞雄地肺想從岩竇入¶
天台信有石梁通風雲嘘吸千尋表日月迴環一竅中¶
莫怪經過屢回望佳名却與故山同(余鄉餘杭縣/亦有玲瓏山)¶
　　　八月二十三日
上入山行圍射獲白鹿一頭¶恭紀十韻¶
白鹿非凡種仙山嵗月長出當時有道瑞叶
<pb:KR4f0044_WYG_033-10b>
壽無疆<md:KR4f0044_SBCK_033-7b>¶洞口眠時月原頭望處霜明明開射的皎皎入
圍場碧¶砮千鈞鏃瑶星一道芒最宜豜並獻肯與豹深
藏至潔¶斑同雪如膏色勝蒼皮能留素質草不療金創
雕爼充¶庖味銀毫耀眼光謬慙陪羽獵作頌比麟祥¶
　　　酉君分餉棃藕賦謝十六韻¶
行廚滋味重肥膩饜牛羊正爾宜佳果俄看致滿筐逺¶
分慈母惠特並故人嘗藕抱玲瓏質棃含沆瀣漿嫩疑¶
新出水紅似乍經霜洗剔親教浄摩娑愛倍常大瓢𣂏
<pb:KR4f0044_WYG_033-11a>
雪汁小片截瓊肪鬆脆鳴牙頰芳鮮潤肺腸真堪解消¶
渇況乃佐清涼我本柴桑士居連荇藻塘踏泥風葉底¶
摘顆露籬旁賣菜多求益堆盤輒賤償幾曽虚野饋長<md:KR4f0044_SBCK_033-8a>¶是及隣莊物理因希貴人情感舊長鑿池從憶白入谷¶
毎思張二者今兼得何須問故鄉¶
　　　道旁冢(其一在土城南岡上石獅二白碑一統/其一在土城東十里石几一石亭一上)¶
　　　(刋孝敬之墓四字/姓名皆無可考)¶
衰草茫茫近土城白碑相望兩荒塋當時馬革尸同裹
<pb:KR4f0044_WYG_033-11b>
今日牛眠地總平野火漫容荆棘長塞田并乏子孫耕¶
有知合笑曹瞞拙欲刻征西占墓名¶
　　　重過玲瓏嶺看霜林作十二韻¶
犖确重來路秋容最好時往年經雪早今嵗得霜遲二¶
月花相似千林景特奇問名難辨種設色故多姿濃淡¶
丹黃葉交加爛熳枝簇來成綺繡疎處度旌旗換眼層<md:KR4f0044_SBCK_033-8b>¶層别迴鞭步步隨已憐侵暮色還與發華滋粧㸃江南¶
畫鋪張塞外詩衰顔熏欲醉白髪巧相欺好事何人賞
<pb:KR4f0044_WYG_033-12a>
登髙此地宜丁寧朔風候旦晩莫狂吹¶
　　　聞同年顧書宣前輩湖廣訃音愴懐今昔成五¶
　　　十韻¶
絶塞來㐫問初疑後果真恨難埋厚地狂欲問蒼旻憶¶
昔充鄉貢時同忝國賓紅箋通姓氏麗正約比隣名稍¶
居姜後(癸酉同舉京兆書宣名在/十八西溟十九余二十)心常與顧親雁行聨¶
弱羽魚隊狎凡鱗雨雪連床數篇章擊節頻嗜痂良有¶
癖遭砭各無嗔搜剔疵瑕出銷鎔鑛鐵純偷來輸格律
<pb:KR4f0044_WYG_033-12b>
讀罷爽精神自爾投膠漆何曽計屈伸禮闈看再舉臚<md:KR4f0044_SBCK_033-9a>¶唱聽移旬獨脱囊中穎先呈席上珍列科登一甲同榜¶
得三人金馬聲華盛芝蘭臭味均(甲戌殿試書宣第一/甲第二丁丑西&KR0538;一)¶
(甲第三庚辰余房師汪公/一甲第一皆癸酉同榜也)自忘頻下第翻羨早抽身(君/于)¶
(甲戌冬乞/假回籍)病喜鷗情適閒教鶴性馴落帆揚子夜踏月¶
廣陵春出處都如夢參商那記巡分攜從甲戌㑹合又¶
庚辰却話青雲舊俱添白髪新木樨參佛法黃葉證前¶
因(黃葉打醒游子夢木樨參透老僧/禪余與書宣同宿天寧僧舍句也)景已當摇落衰𢬵
<pb:KR4f0044_WYG_033-13a>
向隠淪未成棲倦翼寧免作勞薪元老開黄閣微名達¶
紫宸(壬午冬余因京江相國/之薦  召直南書房)寸長嗟莫效六論笑空陳¶
釋褐推先輩含毫托後塵我仍留
輦下君亦起漳濱¶(癸未冬書/宣方還朝)花底隨朝謁燈前惠討論
詞源寛萬頃筆陣<md:KR4f0044_SBCK_033-9b>¶敵千鈞妙斵斤能運奇方手不龜輿
圖歸指掌道路識¶迷津(乙酉冬書宣奉輿㫖入直/南薰殿纂輯方  路程)
乙覽皆稱善公才乆¶合掄使車方簡命省試且陶甄場
屋收羅鄴門牆進郄¶詵為爐分玉石握管稱金銀毷氉
<pb:KR4f0044_WYG_033-13b>
徒喧謗從容視笑顰¶不慙膺
特眷彌覺重詞臣(紀進士榜/發後事)遂啓扶風帳重¶持大雅輪
楚材傳自古儒術近尤振辭
闕還瞻戀之¶官亦苦辛行期何苒苒别語太諄諄(君于/初春)
(奉督學湖廣之以命四月¶中乃/出都臨行時頗  善病為慮)北轍俄經夏(時余扈從/避暑口外)
南轅似隔晨¶鯉書猶待寄鵩賦忽遄臻江夏文星墜瀟
湘士氣泯雖¶云蒙
寵異實未展經綸澤國秋多慘騷人例豈循歸¶旌千里
<pb:KR4f0044_WYG_033-14a>
逺宦況一生貧憔悴孤蹤在淒涼往跡湮老年<md:KR4f0044_SBCK_033-10a>¶殊少泪
痛極為沾巾¶
　　　院長惠裘一襲賦謝十韻¶
推解情何厚炎涼序忽遷初過摇扇景已迫授衣天蒼¶
腋茸交密銀貂色最鮮製成微霰候拜賜朔風前輕暖¶
渾踰帛奇温又勝綿秃襟便跨馬短後稱垂鞭裼襲隨¶
時尚冰霜是夙縁曉披迴醉纈夜脱聳吟肩袖裏攜新¶
巻箱中感舊氊敝裘從唱和回首十三年(癸酉冬余作/敝裘詩先生)
<pb:KR4f0044_WYG_033-14b>
(與西&KR0538;實君元/龍皆有和章)¶
　　　謝院長贈馬十二韻¶
廿載曽徒步三年㑹上雍借驢長自笑騎馬忽相從華¶
廏蒙分賜貧家慮乏供品應超脱兔種本出飛龍(宋時/學士)<md:KR4f0044_SBCK_033-10b>¶(例賜飛/龍廏馬)突過風前影難尋月下蹤蹴冰蹄似鉄批竹耳¶
成鋒一色全凝雪三花待刷鬃密看毛細膩垂愛尾鬔¶
鬆王濟雖多癖孫陽詎易逢駈馳憐盛壯剪拂愧衰慵¶
捷徑休争取歸途幸見容最宜隨下澤安穏代扶笻
<pb:KR4f0044_WYG_033-15a>
　　　半截塔次院長韻¶
龍沙茫茫荒怪集佛界劖天絶梯級誰興此塔此山中¶
髙湧蓮華嵌空立大千起滅微塵過小刼須臾轉輪急¶
頑礓亂礫泐作堆風雨猶疑鬼神入當時委蜕兩夫婦¶
華表歸來改城邑(相傳元時有某萬户與其妻/棄官學佛没後合葬于此)冰天下¶
壓巔頂平雪谷深埋半腰及我來訪古興桓地欲寫山¶
川入行笈毎逢陳跡輒徘徊口業未停餘宿習草間定<md:KR4f0044_SBCK_033-11a>¶有碑銘在野火燒殘沮洳濕國書難考奇渥温筆授惜
<pb:KR4f0044_WYG_033-15b>
少鳩摩什公詩紀實良足徵歸去皇輿付編輯¶
　　　院長惠家製金銀花露一缾賦謝二十韻¶
佳名傳本草舊識鷺鷥藤黃白移時變金銀任俗稱但¶
聞兼葉曬寧解帶花蒸方法誰邊得園林手種曽栽培¶
無棄物筐筥亦時登籬密開從徧枝繁采勿勝製乗香¶
未散候視氣先騰倒挽河車水徐收井甃繩夜窗珠滴¶
𤁋晨旭露鮮澄澹比初融雪清於乍釋冰恍疑仙掌露¶
直向玉盤凝出火經三日浮缾貯半升諒非供熱客間
<pb:KR4f0044_WYG_033-16a>
或餉良朋邊地尤難致塵襟豈易膺流匙宜少許瀉盞¶
感多承㸃酒奇芬溢和茶别味増唇沾良已足肺潤更<md:KR4f0044_SBCK_033-11b>¶相應沆瀣咨仙侣醍醐問老僧薔薇紅莫擬玫瑰紫休¶
矜白戰聊成咏慙無故事徵¶
　　　重陽日度木倫喀喇沁¶
亂山髙下入圍場掠面西風似弩强馬足聲乾千澗葉¶
雁羣寒警一裘霜登臨豈必皆吾土今古閒消幾夕陽¶
記取題糕重九節燎毛燔肉共分麞(是日撤圍/賜麞一頭)
<pb:KR4f0044_WYG_033-16b>
　　　雪後隨
駕度汗鐵木兒嶺¶
校獵秋初罷
回鑾雪乍零雲峯晴皛皛風磴曉泠泠¶換景供吟筆收
圖入畫屏萬株枯樹頂獨愛一松青¶
　　　重過唐山營¶
去日村村翠剡堆歸時碌碡廣場開天教朔野西成早<md:KR4f0044_SBCK_033-12a>¶又待君王射兔來
<pb:KR4f0044_WYG_033-17a>
　　　發波羅火屯至藍旗營¶
劔分一嶺隔西東(自駱駝嶺東北為校獵/之區其西南則山莊也)半月風光逈¶
不同沙磧人歸黃落後山家烟起翠微中年豐障塞秋¶
先穫水落浮橋路盡通誰信古來甌脫地築場樊圃入¶
豳風¶
　　　自星龕岩歸至烏城道中重見霜林酉君有詩¶
　　　再次前韻¶
過眼當摇落繁華又一時地非千里逺候較兩旬遲㬠
<pb:KR4f0044_WYG_033-17b>
日晨猶麗烘霞暖更奇黃留將雪景紅發未霜姿秀拔¶
多喬木輪菌乏醜枝似燒原上火愛映酒邊旗猶憶衝<md:KR4f0044_SBCK_033-12b>¶炎去曽經緩轡隨緑隂晴借爽潤色雨添滋忽換登髙¶
屐來題看葉詩含情如見待有信不吾欺榮悴天難主¶
妍媸分各宜本非松與栢那免受風吹¶
　　　九月十四日烏城旅舍連接諸弟諸兒兩孫八¶
　　　信口占一律¶
燈花如穗吐烟煤果有家書出塞來三處豈應同日發
<pb:KR4f0044_WYG_033-18a>
八函却喜一時開勸餐兄弟憐年長到眼兒孫抵夢回¶
為報老懐殊不惡地爐氊帳撥寒灰¶
　　　重陽後十日入古北口¶
踏徧雲中雪外山敝裘重脱栁重攀寒花過節如迎客¶
朔雁先期已度關官馬散隨黃犢卧戍兵秋較老農閒<md:KR4f0044_SBCK_033-13a>¶勞生屬有駈馳分黙數三年六往還¶
　　　石匣城南村民有駕牛墾田者
上駐蹕親履¶田間扶犂行百餘步一時觀者萬人咸謂
<pb:KR4f0044_WYG_033-18b>
聖主重農勸穡至意真千古所未有臣身叨侍¶從目覩
　　　盛事恭紀二十韻¶
雲捲三秋稻霜清百頃陂
君王除警蹕郊甸正鎡基¶近接
鸞輿過羣瞻
玉趾移羽林分仗立耕叟執鞭¶隨龍見天垂象牛馴
帝解縻沾犂皆雨露被隴即京¶坻久悉艱難意重䝉疾
苦咨事傳千載盛
<pb:KR4f0044_WYG_033-19a>
恩豈一夫¶私自昔豐穰慶嘗聞史冊垂紺轅曽屢駕黛
耜亦頻施¶千畝周官籍三推月令儀大都修典禮已謂
致恬熈幾<md:KR4f0044_SBCK_033-13b>¶見勤民
主行當省斂時西疇躬自蹈田器手親持積¶厚培尤力
居髙履愈卑九州胥樂土
萬乗是農師擊¶壤歌相勸吹豳繪總宜人歡聲動地風
逺播為詩作所¶陳無逸釐成付有司小臣慙頌述振古
孰如兹
<pb:KR4f0044_WYG_033-19b>
　　　俞扶九寓齋賞菊分韻得時字¶
關榆塞栁别經時一夕從君那得辭衝雪人過重九節¶
傲霜花剰半開枝寒香泛夜差宜酒病眼經秋漸怯詩¶
記取燈前論聚散明年相憶在東籬(時余將請/假南歸)¶
　　　題張研齋前輩桃花流水圖小照(時在西/苑直廬)¶
北風夜狂轉冬律墜葉堦墀寒瑟瑟生綃忽展橫幅圖¶
暖氣春回映簾日垂楊夾岸水没篙碧色染透胭脂毫<md:KR4f0044_SBCK_033-14a>¶晴霞燒空半天赤㸃出萬枝深淺桃玉堂學士神仙客
<pb:KR4f0044_WYG_033-20a>
毎到花時懐舊陌鷺鷥翹足鷗刷翎下有鱖魚長一尺¶
船頭舉網船尾炊何如斫鱠留蓬池披圖空看畫中景¶
對鏡微添頷下髭我昨南帆經古皖棹入樅江春過半¶
至今清夢繞龍眠三十六峯紅不斷可憐此地不相逢¶
却在雲窗霧閣中青篛緑簑何日辧且教閒處付漁翁¶
　
　
　
<pb:KR4f0044_WYG_033-20b>
　
　
　
　
　
　
　
　敬業堂詩集巻三十三<md:KR4f0044_SBCK_033-14b>¶<md:KR4f0044_SBCK_034-1a>¶
<pb:KR4f0044_WYG_034-1a>
欽定四庫全書
　敬業堂詩集巻三十四¶
　　　　　　　　　　翰林院編修查慎行撰
　西阡集(起丙戌十月/盡十二月)¶
　　凡詞臣請假葬親者例移吏部須六年俸滿方與
　　彚¶題余自癸未入館甲申授職通計前後歴俸未
　　滿四¶年丙戌秋杪隨
駕歸自口外於直廬冐昧陳情叨¶䝉
<pb:KR4f0044_WYG_034-1b>
聖恩俯允所請誠異數也回思先母見背已三¶十五年
　　先君棄養已二十九年矣長恐溘先朝露負¶土無
　　期今乃得買地西阡歸營大事吾子若孫履斯¶阡
　　也當念貧家𦵏親之不易益感
聖朝䘏下之深¶仁則兹集所留特涕泗之痕而已<md:KR4f0044_SBCK_034-1b>¶恩賜白金二百兩恭紀十韻¶
竊祿清華地霑
恩湛露天朱提頒少府白鏹逮微員¶優倍三年俸榮踰
<pb:KR4f0044_WYG_034-2a>
萬選錢貺非金穴比
㫖自玉堂宣¶重馬歸時載空囊補處穿春衣還質庫客
座設青氊暴¶富隣翁問長貧爨婢憐每持清白誡還望
子孫賢不敢¶辜
君惠行將置墓田孤生餘頂踵感泣為光先(時先人尚/¶未營葬將)
(以賜金/買地)¶
　　　乞假葬親南歸　睿賜騾馬二匹恭紀二十韻¶
連騎　東朝出輝煌照路岐來從蒺藜苑産自渥洼池
<pb:KR4f0044_WYG_034-2b>
騾馬名雖别龍麟種並孳漆光明似鑑(騾色/純黒)紫燄潤無¶
疵(馬色/純紫)抖擻塵沙淨開張骨骼竒八蹄行互舉雙尾立<md:KR4f0044_SBCK_034-2a>¶交垂共飲無踶齕同槽免縶維曹韓師畫理湛岳比妍¶
姿(東坡詩馬中/湛岳有妍姿)天廏方登用房星忽下移聮翩驚異數¶
蕃錫荷　恩私臣本駑駘質生逢
特達知昨來衣白¶袷今去鞚青絲屬有駈馳分真當愛
惜騎芻茭慙厚給¶鞭䇿敢輕施每憶重經處寧忘徒步
時雪深東郭履寒¶勒灞橋詩歸徑逡巡識旁人指㸃疑
<pb:KR4f0044_WYG_034-3a>
力衰輸盛壯心在¶冀追隨數齒殊多感齊衡轉自&KR0339;長
鳴同戀
主臨發¶又遲遲¶
　　　將出都留别院長及同直諸公四首¶
有生長恐負
君親白首清班忝後塵蘭畹草生聊自¶託鳯池鷗入亦
相馴闗門栁色三經夏苑路花光四及<md:KR4f0044_SBCK_034-2b>¶春緫是
恩波最寛處就中容得濫竽人
<pb:KR4f0044_WYG_034-3b>
窀穸先人久未營隨身挈涕每縱横微官敢作歸田計¶
聖主能憐負土情篋有
賜書裝不薄囊惟襆被累差¶輕只慙駑鈍宜長放尚與
驊騮逐隊行(去年九月騾皇上賜馬一疋今¶年十月及/皇太子賜  馬二疋院長亦曽惠馬故)
(之/)¶
勿論解組與彈冠直為
天髙仰報難情重繞朝新贈¶䇿夢深星瀨舊投竿
九重禁闥深嚴地七品年勞本¶分官倘許衡茅專一壑
<pb:KR4f0044_WYG_034-4a>
猶能曝背話
金鑾¶
得歸未掃舊巢㾗(用東坡/詩中意)去住心孤但自捫列宿回瞻¶
天北極單車獨赴國西門檀溪屋老將誰主栗里田蕪¶
尚有村長羨𡨕鴻在寥廓不曽輕受稻粱恩<md:KR4f0044_SBCK_034-3a>¶　　　與潤木别於彰儀門外¶
自我住京師五年裘換紵名成時已晩
恩重歸敢遽¶子臣虞兩負方寸亂徐庶請急太匆匆痛
<pb:KR4f0044_WYG_034-4b>
深創實鉅親¶亡未克葬貧到傷心處追憶初喪時悲端
非一緒汝時¶尚角丱至性本天具今來强仕踰將伯實
堪助同歸苦¶未得(時弟亦欲乞/假而未遂)萬事料難預送我出修
門殷殷戒徒¶御我行營大事家督難自恕饑凍固其常
兒孫何足慮¶來騎蹇驢來去駕柴車去風吹日杲杲飄
散蘆花絮灑¶淚各無言哀歌聊自叙¶
　　　晩抵良鄉¶
近畿積雨後大道成塗泥舊時攔馬牆今作蓄水堤眼<md:KR4f0044_SBCK_034-3b>¶
<pb:KR4f0044_WYG_034-5a>
中有岐徑涉足恒恐迷正賴孤塔髙前行辨東西南來¶
者誰子賓從相排擠光輝溢路旁簇簇千輪蹄倉卒為¶
引避我車若雞栖¶
　　　早過涿州¶
曙色朦朧十里橋城端雙塔聳岧嶤層氷欲裂風何橫¶
濃日如熏霧忽消新闢河淤半蕪沒舊攀沙栁尚蕭條¶
出畿便是田園路南望三千未覺遙¶
　　　五更發髙碑店
<pb:KR4f0044_WYG_034-5b>
久作京華客鄉程夢易迷分明茅店月猶誤早朝雞¶
　　　食安肅菜¶
老夫居貧曽種菜露韭霜菘成替代朅來竊食大官㕑<md:KR4f0044_SBCK_034-4a>¶百罋黄虀剰餘債歸程晩經安肅縣一碧環城雪初蓋¶
流涎大似逢麯車頤朶腸鳴難久待頃筐雖乏園官送¶
求益何妨擔夫賣銀刀削葉土&KR0008;烹柔滑清甘美無對¶
花猪肥羜真堪唾野飯村沽差足配家童相顧旁愕眙¶
不信主人心篤愛我願當官知此味朘剝毋為里閭害
<pb:KR4f0044_WYG_034-6a>
又願民間無此色春社祈年秋報賽菜畦不蟥田不蝗¶
過客盤餐聊一快¶
　　　渡三乂河沙滋唐三水合流於此¶
百里平陂際白沙滋唐兩派滙三乂樹頭小扇風旗影¶
舊識中羊(村/名)賣酒家¶
　　　重入束鹿境宿清官店先寄兒建十二韻<md:KR4f0044_SBCK_034-4b>¶上谷南來少戍墩(自張墩以南/道旁無堠)天寒日薄易黃昏重穿¶
野水平沙路又宿柴門老樹村地逺郊圻殊僻左人隨
<pb:KR4f0044_WYG_034-6b>
嵗月劇驚奔逺迎何敢煩丞尉(黄丞趙尉/至此相迎)再到惟欣長¶
子孫顧我便能偕隠否問渠可有去思存(時兒建循例/量移將離任)¶
(矣/)一家飽暖踰初望百里絃歌盡
國恩捧檄當時聊¶自慰折腰今日且休論仰邀天幸年
頻稔下賴民淳訟¶少寃成就汝為無過吏保全家是舊
清門雖無餘力營¶三徑已忝廉名達
九閽酒盞久抛思共把燈花何喜¶遽能繁明朝飲馬滹
沱側好對清流騐髩痕
<pb:KR4f0044_WYG_034-7a>
　　　乙亥秋與許霜巖同過深州忽忽十二年矣重¶
　　　經此地題壁依然時許逺宦滇南口占寄之<md:KR4f0044_SBCK_034-5a>¶飛鴻一散天南北指爪痕從壊壁留惆悵城南獨吟客¶
夕陽隨影過深州¶
　　　饒陽道中作¶
我前冬日暖我後北風狂向背茍異宜一身判隂陽矧¶
乃别形體疾痛焉能詳造物豈不仁饑寒盈道旁目存¶
力匪逮惻惻中自傷
<pb:KR4f0044_WYG_034-7b>
　　　曉發河間黄昏抵大城縣¶
瀛海東來路漫漫百里長田荒薪比桂潦退鹻如霜牛¶
跡迷朝霧鴉聲散夕陽誰憐畿内地經眼有蒼涼¶
　　　奉謁座主少宗伯許公於大城官署敬呈二律¶
一城斗大控河壖析木遙従天漢連永賴渠成傳萬世<md:KR4f0044_SBCK_034-5b>¶暫勞公出已三年(時子牙河堤告/成報績不逺矣)棠隂樹樹堤邊栁膏
澤村村葑上田漳滏滹沱皆底績不曽輕費水衡錢
秩宗兼職領司空畿輔行看奏禹功憶送氊車衝朔雪
<pb:KR4f0044_WYG_034-8a>
重來氷署坐春風何人愛士同迂叟従此歸田望醉翁
凖備籃輿候三徑先傳鄉信到江東
　　　曲路店遇吳元朗
去國非初約相逢淚一揮余因營葬出君亦帶星歸(時/元)
(朗丁/内艱)衰栁催蓬髩枯風裂布衣半生知己分到此倍依
依
　　　大風抵張夏戯題旅壁
四幅帷裳巧障風到來村巷聚兒童此中閉置疑新婦
<pb:KR4f0044_WYG_034-8b>
一笑
