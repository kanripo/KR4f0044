# -*- mode: mandoku-view -*-
#+TITLE: 敬業堂詩集
#+DATE: 2015-09-23 10:30:35
#+PROPERTY: JUAN 20

¶
遊梁集(起乙亥七月/盡十二月)¶
　　中州名勝之區也同學許霜巖謁選得陳留宰邀¶
　　余偕行涉滹沱循大行東麓歴趙衛梁宋之郊按¶
　　程計之古蹟不少資其車騎供我吟眺亦足以豪¶
　　矣
<pb:KR4f0044_WYG_020-1b>
　　　將有中州之行七月七日姜西溟唐實君趙文¶
　　　饒惠研谿楊耑木宫友鹿項霜田錢亮功湯西¶
　　　厓馮文子楊次也陳元之家聲山餞飲於陳六¶
　　　謙邸舍席間酬别<md:KR4f0044_SBCK_020-1b>¶屋簷秋網拂蠨蛸弦月如弓挂一弰剪燭談深宜夕館¶
看花人散憶春郊窮無好句供傳寫老不中書代解嘲¶
(實君見送詩有舍人/官職是虚名之句)來本無名歸亦得只愁飲餞累貧¶
交
<pb:KR4f0044_WYG_020-2a>
　　　出都晩𪧐竇店戲示許大令霜巖¶
又是南程發軔初我今戴笠爾乗車衝泥早歇林間馬¶
積潦秋生户外魚十度棘闈憐報罷一官花縣喜新除¶
屠龍妙手牛刀割餘技猶堪理簿書¶
　　　涿州過渡¶
胡良河䕃青葱栁督亢陂連宛轉城但覺林中無暑氣¶
不知風外有蟬聲喚迴塵夢秋初到誤墮吟鞭馬一驚<md:KR4f0044_SBCK_020-2a>¶自笑年來詩境熟每從熟處欲求生
<pb:KR4f0044_WYG_020-2b>
　　　上谷城南旅𪧐見可亭姪題壁¶
客路逢連雨秋原洗鬱蒸人投曾𪧐店䑕瞰未吹燈一¶
榻夜涼入二更殘月升忽看題壁在為爾掃秋蠅¶
　　　早過慶都¶
棗林槐埂翠糢糊十里烟光接慶都堯母陵荒秋草徧¶
戴嵩新畫牧牛圖¶
　　　定州口號¶
劃花小盌愛初燒秘色傳來閱四朝莫打磁鋩輕試玉
<pb:KR4f0044_WYG_020-3a>
人間方貴定州窑¶
　　　新樂有感<md:KR4f0044_SBCK_020-2b>¶客路匆匆過定州鮮虞臺下小遲留輿圖西漢中山國¶
恩澤先朝外戚侯攴棗詩成歌樂土種𤓰人去感新疇¶
眼前風物全非昔細草鳴駝一段秋¶
　　　晩渡滹沱¶
涼風蕭蕭響白荻老鸛啣魚作人立小船争渡晩尤喧¶
濁浪兼泥秋更急中流仰看團團天太行突兀當我前
<pb:KR4f0044_WYG_020-3b>
未知馬首向何處千里夕陽横紫烟¶
　　　麥飯亭¶
蒼皇那免嘆途窮大業幾隳小衂中名號未尊誰是賊¶
英雄有識獨從公兩河子弟收星散一飯君臣見始終¶
值得將軍依大樹不勞上殿更争功<md:KR4f0044_SBCK_020-3a>¶　　　鉅鹿道中¶
要害畿南在必争時危往往屢稱兵居人不重侯芭里¶
過客猶尋石勒城雲挾常山蛇尾動地連汾晉犬牙成
<pb:KR4f0044_WYG_020-4a>
如今不用論形勝稌黍秋郊一望平¶
　　　豫讓橋(首四句姜西溟舊作也/辭意未盡為足成之)¶
趙入宫臣厠中趙乗馬巨橋下區區欲報國士知可憐¶
一死何能為君不見博浪一椎雖不中置身事外非無¶
用¶
　　　邯鄲縣吕翁祠¶
幻妄浮生豈有涯何妨䑕穴駕牛車貧兒好作(音/做)遊仙¶
夢怪事偏傳小說家(事出虞/初志)古道蹇驢多北向空庭秋<md:KR4f0044_SBCK_020-3b>¶
<pb:KR4f0044_WYG_020-4b>
日又西斜人間官賤黄金貴乞與燒成九轉砂¶
　　　邯鄲懐古三首¶
口舌相如位上卿從教趙括喜談兵璧歸間道雖難奪¶
師出長平已被坑唇齒連衡如有約虎狼縱暴本無名¶
凄涼蔓草荒烟地民命無如戰國輕¶
美人一笑原無罪不殺難邀好士名趙勝何曾識毛遂¶
信陵差解重侯嬴符來袖裏圍方解錐脫囊中事竟成¶
碌碌因人嗤若輩也如跛客强隨行
<pb:KR4f0044_WYG_020-5a>
北道何期得鄧晨信都南望尚迷津羣情正是思劉日¶
假號先歸賣卜人計定一軍終拔趙怨深三尸必亡秦¶
不妨蹔作逡巡避龍準諸孫自有真<md:KR4f0044_SBCK_020-4a>¶　　　自杜店至磁州與霜巖並馬行¶
一天風露野田秋曉路熹㣲辨馬頭槐栁隂中辭杜店¶
芰荷香裏到磁州雞鳴巷陌烟初起鷺立陂塘水慢流¶
過此頓忘身是客與君題壁紀清遊¶
　　　渡漳河
<pb:KR4f0044_WYG_020-5b>
夜聽邯鄲趙女歌起乗殘醉渡漳河天垂曠野名都壯¶
路入中原戰壘多細雨一蟬髙岸栁西風匹馬故宫禾¶
灰飛瓦解尋常事誰管繁華委逝波¶
　　　曹操疑塚¶
分香賣履獨傷神歌吹聲中繐帳陳到底不知埋骨地¶
却教臺上望何人<md:KR4f0044_SBCK_020-4b>¶　　　鄴中咏古四首¶
洹水清流見麗譙鄴中氣象太蕭條詞華不過誇三國
<pb:KR4f0044_WYG_020-6a>
人物誰能算北朝冰井臺荒秋瑟瑟香姜閣廢雨飄飄¶
齊磚魏瓦人争托想見當年土木妖(魏銅雀瓦色青内/平印工人姓名皆)¶
(八分書以為硯貯水數日不滲齊起鄴南城磚瓦皆以/胡桃油油之當油處有細紋曰琴紋有白花曰錫花古)¶
(磚大者方四尺上有盤花鳥獸紋千秋萬嵗字其紀年/非天保則興和又有磚筒承簷溜者花紋年號皆同内)¶
(圓外方亦可為硯按王荆公詩云陶甄往往成今/手尚托虚名動後人則真品在宋時已不可得)¶
自從僣竊起當塗虎視中原氣總粗大抵奸雄皆好亂¶
居然割據亦稱都車中不少彈筝客案上頻繙聚米圖¶
十二渠成流澤逺至今土壤號膏腴
<pb:KR4f0044_WYG_020-6b>
林慮(平/聲)山色尚蒼蒼太尉登朝事可傷豈有公孤能翊<md:KR4f0044_SBCK_020-5a>¶漢早知廢立總由梁勢成刻兔驕三輔禍始金蛇恨永¶
昌慚媿上書收葬吏猶傳郭亮配楊匡¶
錦衣别築相州堂使節移來自武康公獨勤勞兼將相¶
誰能事業更文章威名要取雄殊域宦跡何嫌避故鄉¶
碑版兩朝尊顧命豈徒一記重歐陽¶
　　　湯隂縣北村家¶
烟際露茅茨田家正午炊韭花秋逞味棗實晩垂枝放
<pb:KR4f0044_WYG_020-7a>
犢青蕪岸漚麻綠水池地偏稀客過籬落有人窺¶
　　　入大名界紀冰雹之異¶
朝行渡黎陽四望如絶徼又如入霜野慘澹初經燒古¶
墓多白楊連根拔當道棗梨盡僵仆墮實滿泥淖村中<md:KR4f0044_SBCK_020-5b>¶禾黍空天半烏鳶呌客心慘不樂經眼非意料道逢白¶
髪人下馬亟慰勞為言前七日隂氣變晴昊疾風西北¶
來電雷乃前導須臾大雨雹奮擊恣凌暴為拳為芋魁¶
所向等飛礟居民屋瓦裂填塞及井竈行者不及防人
<pb:KR4f0044_WYG_020-7b>
傷馬傾倒濬南滑之北廿里陷冰窖草木生其中焦原¶
同一燎含悽問隣舍旁有豐年稻邑長豈不知逡巡莫¶
以告我為田父語天變非人造不聞平陽城一震跡如¶
掃殭尸十萬户蔽野復誰弔朝廷憫災傷大下乞言詔¶
公卿滿臺閣相視無寸效被禍爾猶輕區區胡足較¶
　　　滑縣¶
停鞭小立聽潺湲魏滑分河在此間(自洛以東百水皆/會於此唐沈亞之)<md:KR4f0044_SBCK_020-6a>¶(有魏滑/分河錄)樹杪帆檣瓠子渡城西風雨大伾山野無秋草
<pb:KR4f0044_WYG_020-8a>
年仍歉地近朝歌俗尚頑誰與牛羊典芻牧未應蒿目¶
委時艱¶
　　　長垣道上戲示霜巖¶
前行忽引朱衣吏夾道争看擁似蜂却笑相如緣底事¶
也隨車騎走臨卭¶
　　　從蘭陽渡黄河入大梁境¶
馬頭半月看烟鬟行過燕關漸軹關今日中流回首望¶
黄河截斷太行山
<pb:KR4f0044_WYG_020-8b>
　　　閱陳留縣志雜題十絶句補其所不載¶
幡然臺外野雲黄𤱶畝餘風重此鄉不解後人偏好誕<md:KR4f0044_SBCK_020-6b>¶每從田叟問空桑(伊尹生空桑語/出吕氏春秋)¶
漢祖初來厭䜿儒監門長揖互揶揄入關全賴敖倉粟¶
計出髙陽一酒徒(酈食其陳留髙陽人今/縣有髙陽堡即其故里)¶
割肉恢諧父老旁千秋銘記有中郎羨他社宰封侯地¶
不改當初户牖鄉(蔡邕索昏庫上里社銘云惟斯庫里/古陽武户牖鄉陳平由此社宰佐髙)¶
(帝定天下按史平/初封户牖侯故云)
<pb:KR4f0044_WYG_020-9a>
殺鷄自作髙堂饌草具何妨對客供一飯成名真有幸¶
天教季偉遇林宗¶
伯喈本意欲東奔失計何人與訟寃畢竟殺身緣一嘆¶
九原應悔出私門¶
分茅幾姓列王侯古郡相傳屬此州若以報施論漢魏<md:KR4f0044_SBCK_020-7a>¶後先亡國兩陳留(漢獻帝從陳留王入承大統/曹奐為司馬所廢封陳留王)¶
假道穿渠到小黄(五代通錄李珽曰河南有外黄下黄/漢書地理志陳留有外黄小黄縣五)¶
(代史改小黄/為下黄訛矣)赤松祠下月茫茫鎬池遺璧今還璧氣盡
<pb:KR4f0044_WYG_020-9b>
人間十二郎(事見大業/開河記)¶
北狩蒼黄宋兩君徵兵諸路笑紛紛平時誰畫元豐䇿¶
輕汰畿東捧日軍(宋都汴陳留為畿輔要地&KR0199;設天武/捧日等軍元豐中有詔裁減故靖康)¶
(之禍近/無聲援)¶
養士恩深三百年倒戈迎賊怪争先殘黎及記滄桑錄¶
死事人稀一尉傳(崇禎辛已十二月賊由襄酆北來汴/南州縣望風迎降陳留署令某庸才)¶
(也不知所措典史邵大濟秦中人/竭力拒守城陷不屈全家投井死)¶
濁浪髙於師曠城(見陳留/風俗傳)人隨廬舍盡東傾至今雨濕<md:KR4f0044_SBCK_020-7b>¶
<pb:KR4f0044_WYG_020-10a>
天隂候過客猶聞鬼哭聲(崇禎壬午决朱家寨水入大/梁浸淫及於陳留城内外水)¶
(深丈餘屋宇盡/没邑無居人)¶
　　　桐城王方日為亡友蔣度臣刻詩集於汴中後¶
　　　列同學姓名余兄弟與焉度臣之殁宜有哀辭¶
　　　𪧐草之哭亦情所不能已也二首¶
不是無家奈别離蓋棺事了始歸期半生好客皆情累¶
一第成名亦數竒篋底有金貧肯惜人間無路老方知¶
最憐湖海元龍氣收拾光芒入小詩
<pb:KR4f0044_WYG_020-10b>
迴思腹痛平生語謬托知音撫絶絃長恐雲烟隨散滅¶
忽驚珠玉已流傳九原可作應相慰同調無多又自憐¶
不覺餘哀生感激為君展巻一澘然<md:KR4f0044_SBCK_020-8a>¶　　　和霜巖縣齋秋雨八首¶
陳留井邑荒風俗尚淳古官舍雜民居蕭蕭一環堵移¶
牀避屋漏正值秋來雨秋雨有時晴茅茨亦易補乗時¶
無鉅細百廢在一舉¶
許子天下才卑棲屈兹土到官已十日坐看魚生釜雖
<pb:KR4f0044_WYG_020-11a>
稀傳事梆尚打排衙鼓我來況無事小住因賢主只合¶
向空齋攤書聽涼雨¶
昨日牒文來歡聲滿城郭黄河一丈減秋水漸歸壑回¶
頭梁宋郊禾黍正可穫豈有溝澮盈決防助流惡野人¶
殊過計倚杖候乾鵲¶
荒庭無竹樹草上墻頭生誰知一穴穿已帶秋蟲聲老<md:KR4f0044_SBCK_020-8b>¶夫方隠几鼻息如雷鳴雨㸃忽到牕颯然歸夢驚此中¶
有佳句夢斷詩未成
<pb:KR4f0044_WYG_020-11b>
我友趙十郎索居廪延城(趙子晦時宰延津/去此二百餘里)河壖一小¶
邑長吏管送迎我思往相就所畏泥中行乃知行路難¶
中有躑躅情¶
殘暑去逡巡蠅聲猶未歇蒼蠅何足云壁有鈎尾蠍孤¶
燈明復暗被螫或倉卒土産多毒人吁嗟慎膚髪(陳留/産全)¶
(蠍故/云)¶
河流去城逺掘井不破塊常時瓢飲難汲自十里外官¶
庖惜民力水厄亦有戒天漿忽傾盆餘澤走滂沛瓶罌
<pb:KR4f0044_WYG_020-12a>
既滿貯茶味即沆&KR1197;絶勝調水符勞心防狡獪<md:KR4f0044_SBCK_020-9a>¶木榻乗秋隂黴蒸入布被解衣背粘席轉輾出竒計爇¶
葦著瓦盆濛濛透霧氣苦遭烟炙眼聊免體被漬身居¶
燥濕間那得兩遂意¶
　　　中秋喜晴¶
連晨苦雨悵淹留地近梁園客勌游夢裏無花誰勸酒¶
天邊得月且登樓城圍老栁吹笳夕露灑寒螿擊𣝔秋¶
却記去年今夜會滿堂絲竹醉湖州(憶去年鳯/晨堂之集)
<pb:KR4f0044_WYG_020-12b>
　　　𡗝門行¶
秦師圍困邯鄲城趙人乞援如乞盟信陵重以姻婭故¶
坐視不救非人情三千私客赴急難致死一戰猶堪争¶
今者無端傾國出不以君命俄專征宫中符竊嬖倖手<md:KR4f0044_SBCK_020-9b>¶閫外力奪將軍兵鐵椎碎首彼何罪汝自徼幸貪功成¶
誰為此䇿大紕繆公子幾陷無君名生平下士頗折節¶
慚媿虚左親相迎私恩不負負大義二者較量孰重輕¶
先王正道日陵替術士詭計方縱横不聞死事憫晉鄙
<pb:KR4f0044_WYG_020-13a>
但見好客誇侯嬴史遷本意喜任俠公論久掩吾不平¶
千秋事往一感歎弔古聊作𡗝門行¶
　　　汴梁雜詩八首¶
土岡起伏向平蕪蕎麥花開似雪鋪舊日樓臺埋井底¶
秋來風雨暗城隅鄒枚作客虚詞筆髙李論交剰酒壚¶
(少陵與李供奉髙常侍同時客遊梁宋間故其昔遊詩/有往與髙李輩論交入酒壚之句今城東南有三賢祠)¶
莫怪遊梁無一事已將名姓混屠沽<md:KR4f0044_SBCK_020-10a>¶鞏洛東來地勢窪一條清汴走長蛇霸圖難畫鴻溝界
<pb:KR4f0044_WYG_020-13b>
恨事空椎博浪沙(博浪城/在府北)衰草平原秋放牧西風古堞¶
暮棲鴉靈光一寺巍然在(大相國寺踞地最髙壬午之/禍獨不為沙土所埋汴中樓)¶
(閣存者惟/此而已)留取伽藍記夢華¶
削除七國獨存梁愛弟終因母后妨禁網初寛到賔客¶
人才一變起詞章平臺築後門常闢東苑成來志稍荒¶
但取虚懐能下士豪華原不累賢王¶
梁(朱/)宋(趙/)遺墟指汴京紛紛代禪事何輕也知光義難¶
為弟不及朱三尚有兄將帥權傾皆易姓英雄時至適
<pb:KR4f0044_WYG_020-14a>
成名千秋疑案陳橋驛一著黄袍遂罷兵¶
嵗幣輸來不計緡無端齒冷為亡唇偷生虎穴甘南渡<md:KR4f0044_SBCK_020-10b>¶忍死牛車痛北巡翻覆兩家天假手興衰一刼局更新¶
幽蘭堂畔誰相惜只有從亡十九人¶
勝國分藩本屬周承平樂事數樊樓星連北極雄繁會¶
地是中原沃衍州樂府新聲翻百闋書堂名蹟勒雙鈎¶
最憐禍較江陵烈河伯摧殘甚鬱攸¶
螘穴將穿積勢成洪流直灌大梁城運移天險翻資盜
<pb:KR4f0044_WYG_020-14b>
禍起庸夫好論兵(明季流賊圍汴推官黄澍倡議决朱/家寨水以灌賊營賊覺而逺避開封)¶
(翻成巨/浸矣)不信龍蛇皆沴氣可憐魚鼈盡蒼生滄桑變後¶
秦灰黒誰見黄河十里清¶
新標禹廟鎮河濵師曠臺邊迹已陳(吹臺今更/名禹王臺)獨向蒼¶
茫時極目誰當摇落不傷神空倉雀䑕千村賦故壘牛<md:KR4f0044_SBCK_020-11a>¶羊四戰塵老傍人間多閱歴漸無閒淚可沾巾¶
　　　宋門别陳叔毅二首¶
同作大梁客情因去住殊(時叔毅舉/家客汴城)累君為地主餞我
<pb:KR4f0044_WYG_020-15a>
赴歸途對酒狂猶昔謀身老漸迂未妨吟思苦頷下賴¶
多鬚¶
全家猶旅食别路阻清遊(相約同登吹/臺為雨阻)近約尚難必歸¶
期可自由貯愁聽舊事挈涕灑神州(令伯元倩先生崇/禎末為開封司理)¶
莫作長流落風塵易白頭¶
　　　陳留後圃習射示孫周人許繭為¶
縣齋秋日長兀坐愁面壁異書如荆州欲借那易得後¶
園有棄地糞壤經馬&KR0491;泓然見清池老眼喜一滌初看<md:KR4f0044_SBCK_020-11b>¶
<pb:KR4f0044_WYG_020-15b>
剪蓬艾次第拾瓦礫朝來箭道成百步盡所歴兩生頗¶
好事飯罷走相覓邀我日同來分朋控鳴鏑雖無皮畫¶
鵠縛草聊代的引滿試射之於中寓考績浮情或倖中¶
詭遇本無適古人一技精往往互抵激勿徒視游戲儼¶
若對强敵我昔方盛年從軍曽草檄風前鵝鴟呌頭上¶
飛霹&KR0430;蹉跎萬念乖漸怕矛頭淅力衰安可强衆醜供¶
指摘自笑諒無成習勞猶運甓子今心膽壯作此太寂¶
寂斯言可類推凡百慎剖析
<pb:KR4f0044_WYG_020-16a>
　　　朱仙鎮岳忠武祠¶
平生感憤興亡際往往無端供裂眦晉之懐愍宋徽欽¶
失國偷生本同類兩家子弟又庸下南渡誰論復仇義<md:KR4f0044_SBCK_020-12a>¶千秋乃有岳將軍欲雪斯慚出奮&KR0034;曾經讀史浮大白¶
況到提戈用武地一條衣帶指黄河倒捲狂瀾作餘勢¶
當時大業己垂成談笑收京俄頃事乞和語出金人口¶
二帝歸如反掌易南内何妨奉上皇中原未必虚神器¶
可憐計算不出此奸相逢君有深意朝廷不要兩宫還
<pb:KR4f0044_WYG_020-16b>
那許疆塲壊和議乾坤震蕩功百戰性命風波獄三字¶
湯隂故里虎林墳幾處經過頻洒淚豈如此地更悲涼¶
血褁征袍等閒棄二百年來崇廟貌(祠創于成/化戊戌)兩行檜¶
柏干霄翠北風怒吼白日昏猶有英雄不平氣¶
　　　與王方日¶
姚生寓舍晨排闥一笑驚君起著衣(余初識君於同/年姚别峯寓中)半<md:KR4f0044_SBCK_020-12b>¶面相逢雖草草兩心經别自依依倦游客況秋風冷末¶
路交情酒伴稀不料尚邀公子顧累他紅粉避燈輝(方/日)
<pb:KR4f0044_WYG_020-17a>
(夜過余寓適有女郎在座聞/公子至避匿不出故戲及之)¶
　　　汴中遇蔡逺士次韻留别三首¶
與君少小生同里嬾蔡知名二十年今日汴中初識面¶
鬂絲秋老菊花天¶
買蟹宵來倒客囊(汴城無水味蟹尤難致/一枚例索錢五十丈)一燈相對話¶
蒼涼舊京風物吾猶記宋嫂魚羮薛嫂羊¶
馬嘶門巷客將還殘醉扶頭改别顔多感故人相送意¶
畧煩秦女唱陽關(時有秦/姬在座)
<pb:KR4f0044_WYG_020-17b>
　　　韓岡送同年張逸峯之安慶<md:KR4f0044_SBCK_020-13a>¶去年下第傷坎坷君館髯姜(西/溟)兼客我順風三日不張¶
帆綠水名園停畫舸一攀楊栁辭春陌兩見榆槐更嵗¶
火那知此地忽相逢客裏班荆當道左大梁城東秋野¶
濶片片飛鴻向空墮夜騎驏馬到韓岡我倚身强君亦¶
頗人間裙屐胡足道絲吐春蠶自纒褁天津公子氣雄¶
豪長劒短衣無不可近聞西陲方有事廟算行將啟邊¶
鎖(時閱邸抄聞/出師之報)吾曹猥以不羈身五寸垂緌等遊惰君
<pb:KR4f0044_WYG_020-18a>
依官舍獲侍奉(時逸峯隨尊甫觀/察公赴任安徽)我赴歸期尚難果殘¶
樽相屬且勿辭黄花正綻霜前朶¶
　　　重陽日接胡茨村觀察書及見寄二律次韻奉¶
　　　答<md:KR4f0044_SBCK_020-13b>¶含語相逢兩未申匆匆悔作渡河人敢期交臂心相許¶
及捧來書意果真白雪愛吟千遍熟黄花催換一番新¶
眼前事事俱難料不為傷秋嘆亦頻¶
一序何當重左思重煩傳語到臨岐(來書屬余作/詩文序故云)可知
<pb:KR4f0044_WYG_020-18b>
投劾休官地未是移床逺客時九日歸心憐我急十年¶
恨事識君遲不嫌寂莫遊梁跡㸃綴行裝賴好詩¶
　　　將歸故里留别霜巖三首¶
百里衝煩邑河流接小黄鄉程貪漸近官味看初嘗家¶
本傳儒術名猶在舉塲此情吾諒汝捧檄為髙堂¶
别後寛相憶君才百事能神明真不忝藴藉若無慿世¶
苦需經濟官亷慎愛憎似聞田父語蓄眼見何曾<md:KR4f0044_SBCK_020-14a>¶四海皆兄弟相關得幾人不愁官俸薄翻計客囊貧却
<pb:KR4f0044_WYG_020-19a>
饋非吾矯論交到爾真平生知己意感動豈無神¶
　　　答趙䝉泉别後見寄之作¶
趙壹豈窮人文章天下冠成名陷羅網識字召憂患平¶
生師友間慷慨赴急難一機駭初發二事將并案隻手¶
探沸羮孱軀分糜爛欲知氣難奪正賴神不亂戴盆却¶
望天畫地詎宜犴洎乎寃得白重以䜛被間幸免輸鬼¶
薪誰堪讀城旦先生鮮稸怒一笑春冰泮脫身梏拲中¶
去國等流竄疲驢入京洛旅食年頻換囊中綠綺琴焦
<pb:KR4f0044_WYG_020-19b>
尾實經爨知音世不乏聽者每三歎捷徑有争先陳人¶
尚魚貫空持魯褒論孰下干木判遇我夙懐傾招呼詩<md:KR4f0044_SBCK_020-14b>¶酒伴貧交無强合失意多聚散老淚落河橋離愁𣺌雲¶
漢殘秋滯梁宋仰視南飛鴈寄我别來詩開函一腸斷¶
君心人盡諒蹤跡聊羈絆出語忌孤髙時情伺譏訕¶
　　　留别吳梅梁表兄¶
幾日重陽雨雨晴天忽寒北風醒别酒落葉打征鞍不¶
計授衣晩欲為分袂難他鄉老兄弟情到勸加餐
<pb:KR4f0044_WYG_020-20a>
　　　大風晩至杞縣訪李明府不值¶
沙土晩濛濛孤城萬木中氣吞平野日聲壯渡河風結¶
伴隨陽鳥離程極轉蓬不須煩地主旅食報年豐¶
　　　歸德道中二首¶
海鴈橋邊路向東霜消日氣午怡融木棉吐子如脂白<md:KR4f0044_SBCK_020-15a>¶野柿垂條似火紅驢背人簮雙鬂菊牛蹄塵漲四輪風¶
旗亭一醉誰同伴獨把吟鞭過宋中¶
寒烟衰草入疎蕪睢水流同戰血枯他日江淮論保障
<pb:KR4f0044_WYG_020-20b>
至今祠廟具規模城連耗土秋多鼠樹倚神叢社少狐¶
惆悵繁臺歌管歇角聲吹落孝王都¶
　　　商丘周宜菴明府貽牡丹名種戲成四絶句¶
戚里名園結構新千株逺致洛中春(燕中苑圃争購此/花今秋北去者以)¶
(商丘一縣計之/已至一干本)多情誰似河陽宰留取名花贈野人¶
珍重新寒九月初歸程作伴太憐渠渡江船上人争看¶
桃葉桃根恐不如¶
瓦礫堆&KR0633;老圃家燒餘一片變桑麻問余臺榭今何處<md:KR4f0044_SBCK_020-15b>¶
<pb:KR4f0044_WYG_020-21a>
也要移栽富貴花¶
包褁泥封䕶本根隔年分種自梁園得歸且作看花想¶
未必花時穏閉門¶
　　　永城縣陳太丘祠¶
賢人處末流德器務廣大先生得此意名不黨籍挂庸¶
夫取同塵君子重逺害偶然出從政初不計殿最曽為¶
兹邑長治道去其太豈必赫赫名當前互驚怪到今有¶
餘慕爼豆禮無殺我來謁公祠下馬肅瞻拜題詩警俗
<pb:KR4f0044_WYG_020-21b>
吏似為求名戒不見道旁碑去官碑輒壊¶
　　　望碭山¶
萬乗東南巡本厭天子氣匹夫迺心動走向此中避雲<md:KR4f0044_SBCK_020-16a>¶氣隨真龍人誰跡劉季可憐秦皇愚不及吕后智英雄¶
論成敗孰者意料事秋色中原來蒼然入淮泗蜿蜒忽¶
横亘一束千里勢豐沛袒右肩濠梁舒左&KR0034;古來雜王¶
霸要豈山所致吾將訴真宰鏟爾作平地山色如死灰¶
嗚呼識天意
<pb:KR4f0044_WYG_020-22a>
　　　南宿州即事¶
符離城外騎驢女愛著紅裙愛挿花十里迴車無避處¶
不辭相送到村家¶
　　　汴中無魚今日至固鎮盤餐得此余方以為喜¶
　　　座有晉人乃至廢食云吾土有客水鄉者所親¶
　　　必相戒勿食魚恐傷骨鯁也南北嗜好之不同<md:KR4f0044_SBCK_020-16b>¶　　　如此¶
各有鄉風兩不知區區口腹莫相疑看他葱薤堆盤處
<pb:KR4f0044_WYG_020-22b>
是我攅眉廢箸時¶
　　　臨淮曉渡飯於逆旅述老人所言¶
人影動浮橋清流繞淮甸月光水面澹初日烟中見中¶
都地脈連風物南方變城灣鵝鴨閙客飯魚蠏便逆旅¶
八十翁自云本武弁前朝守陵戸賦役除本縣自從喪¶
亂來瓦落奉先殿天家王氣盡凍餓甘衰賤誓死不去¶
鄉依依豈他戀曾供灑掃職麥飯毎私薦孟冬時享近¶
又欲往營奠言罷竟出門回頭淚如霰
<pb:KR4f0044_WYG_020-23a>
　　　過鳯陽城外二首<md:KR4f0044_SBCK_020-17a>¶帳下居然識帝王千秋閭墓表滁陽時來將相皆同里¶
淚落英雄有故鄉芒碭天青雲氣散江淮月白水聲涼¶
龍蛇變滅須臾事猶指山名號鳯皇¶
元老還朝起廢臣(宜興再相起馬士/英為鳯陽總督)二陵收氣避黄巾¶
忽聞淮泗聲援地己奉邯鄲假號人南渡半年輸弱晉¶
西來羣盜甚苻秦青絲白馬他年恨草木餘威在夀春¶
　　　池河驛
<pb:KR4f0044_WYG_020-23b>
古驛通橋水一灣數家烟火出榛菅人過濠上初逢雁¶
地近滁州飽看山小店青帘疎雨後遥村紅樹夕陽間¶
跨鞍便作匆匆去誰信孤蹤是倦還¶
　　　度磨盤山滁濠分界處<md:KR4f0044_SBCK_020-17b>¶只在羊腸鳥道間不知行過兩州山千家大栁烟中驛¶
一綫清流井底關樵斧樹稀行客倦茅亭茶熟老僧閒¶
路難馬力尤須惜莫遣鞭多比石頑¶
　　　清流關
<pb:KR4f0044_WYG_020-24a>
低迷野氣中路斷遇崖嶮陡然拔千丈直上非由漸行¶
子中州來巖關此為險其西道尤惡石滑破馬膽步行¶
到關門一往生勇敢長風捲林薄敗葉撒雨㸃豁達眼¶
界開晶熒日光閃少休得古寺徐使神氣歛想當割據¶
初外户晝長揜寧知暉鳯擒猿鳥就籠檻邇來幾易代¶
地僻設防減僧房同啟閉鎖鑰誰復檢經過亦偶然形¶
勝窮一覽<md:KR4f0044_SBCK_020-18a>¶　　　滁州
<pb:KR4f0044_WYG_020-24b>
岡迴樹轉到城遥甃石纔通路一條細水流應落西磵¶
(韋左司有滁/州西磵詩)好山青不盡南譙名賢出守曾相繼異姓¶
封王又一朝争說此邦風土好至今生計穏漁樵¶
　　　舟發六合¶
馬煩車殆歴間關轉愛江程一日閒吳女布帆十二幅¶
畫船頭尾載花還¶
　　　大霧自儀真曉至京口¶
斗柄挿秋江夜行指西東五更乍迷道水氣昏霾雺小
<pb:KR4f0044_WYG_020-25a>
舟一葦如漂蕩雲海中焉能辨咫尺所向疑皆窮何物¶
導我前羣飛賴南鴻稍知京口近忽報金山鐘旭日出<md:KR4f0044_SBCK_020-18b>¶未髙半天已先紅須臾掃無跡一望東南空但見旗脚¶
舒平流起㣲風畏途付噩夢囘首猶忡忡¶
　　　關吏行¶
大農按籍加關稅小吏機乗搜瑣細吳中支港夜不行¶
水柵村橋晨尚閉歸人癡絶良可歎枯蒲帶土包牡丹¶
壓䭾䭾増騾價貴入船船重關津難有情對爾應惆悵
<pb:KR4f0044_WYG_020-25b>
近日花綱多北上獨攜此本到江南莫怪揶&KR0008;兩相向¶
　　　舟中紀事¶
十月之交冬令行雷宜收聲乃發聲嬰兒晝啼天女笑¶
羣蟄啟户魚龍驚初聞吳中夏大水萬頃平疇長蒲葦¶
又聞蔚州七月霜盡殺稷菽秋無糧雖云地氣異南北<md:KR4f0044_SBCK_020-19a>¶何至天道違隂陽野人未敢窺天意目擊口傳非一事¶
他年誰考五行書五行志災不志瑞¶
　　　雨中發常熟回望虞山
<pb:KR4f0044_WYG_020-26a>
錢生(玉/友)約看吾谷楓輕裝短櫂來匆匆夕陽城西嵐氣¶
紫正值萬樹交青紅天工似嫌秋太濃變態一洗歸空¶
濛湖波蒸雲作朝雨用意不在丹黄中大癡殁後無傳¶
派此段溪山復誰畫老夫新句亦平平要與詩家除粉¶
繪¶
　　　吳江田家行¶
髙田去水一尺許低田下濕流沮洳半扉潦退尚留痕¶
兩足泥深難覓路土牆頽榻茅屋倒時見牽船岸上住<md:KR4f0044_SBCK_020-19b>¶
<pb:KR4f0044_WYG_020-26b>
家家網得太湖魚米少魚多無換處朝廷聞下寛大詔¶
今嵗江南免田賦野老猶供計畆租官倉自貸輸糧户¶
田家田家爾最苦有鐵何煩鑄農具半生衣食在江湖¶
賣犢揚帆從此去¶
　
　
　
　敬業堂詩集巻二十¶
<md:KR4f0044_SBCK_021-1a>¶
<pb:KR4f0044_WYG_021-1a>
欽定四庫全書
　敬業堂詩集巻二十一¶
　　　　　　　　　　翰林院編修查愼行撰
　
