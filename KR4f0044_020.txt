# -*- mode: mandoku-view; -*-
#+TITLE: 敬業堂詩集
#+DATE: 2015-09-11 17:48:15.850266
#+PROPERTY: ID KR4f0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0273-020敬業堂詩集-卷第二十.
<pb:KR4f0044_SBCK_020-1a>¶
敬業堂詩集卷二十¶
　　　　　　　　　海寧　查愼行　悔餘¶
遊梁集(起乙亥七月/盡十二月)¶
　　中州名勝之區也同學許霜巖謁&KR0223;得陳留宰邀¶
　　余偕行渉滹沱循太行東&KR0354;歷趙衞梁宋之郊按¶
　　程計之古蹟不少資其車&KR0016;供我吟眺亦足以豪¶
　　矣¶
　　　將有中州之行七月七日姜西溟唐實君趙文¶
　　　饒惠研谿楊耑木宮友鹿項霜田錢亮功湯西¶
　　　厓馮文子楊次也陳元之家聲山餞飲於陳六¶
　　　謙邸舍席間酬别¶
<pb:KR4f0044_SBCK_020-1b>¶
屋簷秋網拂蠨蛸弦月如弓挂一弰剪燭談深宜夕舘¶
㸔花人散憶春郊窮無好句供傳寫老不中書代解嘲¶
(實君見送詩有舍人/官職是虛名之句)來本無名歸亦得只愁飲餞累貧¶
交¶
　　　出都晚宿竇店戲示許大令霜巖¶
又是南程發軔初我今戴笠爾乘車衝泥早歇林間馬¶
積潦秋生户外魚十度&KR0068;闈憐報罷一官花縣喜新除¶
屠龍妙手牛刀割餘技猶堪理簿書¶
　　　涿州過渡¶
胡良河蔭靑葱柳督亢陂連宛轉城但覺林中無暑氣¶
不知風外有蟬聲喚廻塵夢秋初到誤墮吟鞭馬一驚¶
<pb:KR4f0044_SBCK_020-2a>¶
自&KR0015;年來詩境熟每従熟處欲求生¶
　　　上谷城南旅宿見可亭姪題壁¶
客路逄連雨秋原洗鬱蒸人投曾宿店鼠瞰未吹燈一¶
&KR1449;夜涼入二更殘月升忽㸔題壁在爲爾掃秋蠅¶
　　　早過慶都¶
&KR0037;林槐埂翠糢糊十里烟光接慶都堯母陵荒秋草徧¶
戴嵩新畫牧牛圗¶
　　　定州口號¶
劃花小盌愛初燒秘色傳來閲四朝莫打磁鋩輕試玉¶
人間方貴定州窑¶
　　　新樂有感¶
<pb:KR4f0044_SBCK_020-2b>¶
客路匆匆過定州鮮虞臺下小遟留輿圗西漢中山國¶
恩澤先朝外戚侯攴&KR0037;詩成歌樂土種&KR0438;人去感新疇¶
眼前風物全非昔細草鳴駝一叚秋¶
　　　晚渡滹沱¶
涼風蕭蕭響白荻老鸛啣魚作人立小舩爭渡晚尤喧¶
濁浪兼泥秋更急中流仰㸔團團天太行突兀當我前¶
未知馬首向何處千里夕陽橫紫烟¶
　　　麥飯亭¶
蒼皇那免嘆途窮大業幾隳小衂中名號未尊誰是賊¶
英雄有識獨従公兩河子弟&KR0053;星散一飯君臣見始終¶
值得將軍依大樹不勞上殿更爭功¶
<pb:KR4f0044_SBCK_020-3a>¶
　　　鉅鹿道中¶
要害畿南在必爭時危往往屢稱兵居人不重侯芭里¶
過客猶尋石勒城雲挾常山蛇尾動地連汾晋犬牙成¶
如今不用論形勝稌黍秋郊一望平¶
　　　豫譲橋(首四句姜西溟舊作也/辭意未盡爲足成之)¶
趙入宮臣厠中趙乘馬臣橋下區區欲報國士知可憐¶
一死何能爲君不見博浪一椎雖不中置身事外非無¶
用¶
　　　邯鄲縣呂翁祠¶
幻妄浮生豈有涯何妨鼠穴駕牛車貧兒好作(音/做)遊仙¶
夢怪事偏傳小說家(事出虞/初志)古道蹇驢多北向空庭秋¶
<pb:KR4f0044_SBCK_020-3b>¶
日又西斜人間官賤黃金貴乞與燒成九轉砂¶
　　　邯鄲懷古三首¶
口舌相如位上&KR0056;従教趙括喜談兵璧歸間道雖難奪¶
師出長平已被坑唇齒連衡如有約虎狼縦&KR0064;本無名¶
凄凉蔓草荒烟地民命無如戰國輕¶
美人一&KR0015;元無罪不殺難邀好士名趙勝何曾識毛遂¶
信陵差解重侯嬴符來袖裏圍方解錐脱嚢中事竟成¶
碌碌因人&KR0339;若輩也如跛客强隨行¶
北道何期得鄧晨信都南望尚迷津群情正是思劉日¶
假號先歸賣卜人計定一軍終㧞趙怨深三户必亡秦¶
不妨蹔作逡巡避龍準諸孫自有眞¶
<pb:KR4f0044_SBCK_020-4a>¶
　　　自杜店至磁州與霜巖並馬行¶
一天風露野田秋曉路熹微辨馬頭槐柳陰中辭杜店¶
芰荷香裏到磁州鷄鳴巷陌烟初起鷺立陂塘水慢流¶
過此頓忘身是客與君題壁紀淸遊¶
　　　渡漳河¶
夜聽邯鄲趙女歌起乘殘醉渡漳河天垂曠野名都壯¶
路入中原戰壘多細雨一蟬髙岸柳西風匹馬故宮禾¶
&KR0069;飛瓦解尋常事誰管繁華委逝波¶
　　　曹撡疑塚¶
分香賣履獨傷神歌吹聲中繐帳陳到底不知埋骨地¶
却教臺上望何人¶
<pb:KR4f0044_SBCK_020-4b>¶
　　　鄴中咏古四首¶
洹水淸流見麗譙鄴中氣象太蕭條詞華不過誇三國¶
人物誰能算北朝氷井臺荒秋瑟瑟香姜閣廢雨飄飄¶
齊磚魏瓦人爭托想見當年土木妖(魏銅雀瓦色青内/平印工人姓名皆)¶
(八分書以爲硯貯水數日不滲齊起鄴南城磚瓦皆以/胡桃油油之當油處有細紋曰琴紋有白花曰錫花古)¶
(磚大者方四尺上有盤花鳥獸紋千秋萬歲字其紀年/非天保則興和又有磚筒承簷溜者花紋年號皆同内)¶
(圎外方亦可爲硯按王荆公詩云陶甄往往成今/手尚托虛名動後人則眞品在宋時巳不可得)¶
自従&KR0427;竊起當塗虎視中原氣總粗大抵奸雄皆好亂¶
居然割據亦稱都車中不少彈箏客案上頻繙聚米圗¶
十二渠成流澤遠至今土壌號膏腴¶
林慮(平/聲)山色尚蒼蒼太尉登朝事可傷豈有公&KR0012;能翊¶
<pb:KR4f0044_SBCK_020-5a>¶
漢早知廢立縂由梁勢成刻兎驕三輔禍始金蛇恨永¶
昌慚媿上書&KR0053;&KR0089;吏猶傳郭亮配楊匡¶
錦衣别築相州堂使節移來自武康公獨勤勞兼將相¶
誰能事業更文章威名要取雄殊域䆠跡何嫌避故鄉¶
碑版兩朝尊顧命豈徒一記重歐陽¶
　　　湯陰縣北村家¶
烟際露茅茨田家正午炊韭花秋逞味&KR0037;實晚垂枝放¶
犢靑蕪岸漚麻綠水池地偏稀客過籬落有人窺¶
　　　入大名界紀氷雹之異¶
朝行渡黎陽四望如絶徼又如入霜野慘澹初經燒古¶
墓多白楊連根㧞當道&KR0037;棃盡僵仆墮實滿泥淖村中¶
<pb:KR4f0044_SBCK_020-5b>¶
禾&KR0112;空天半烏鳶呌客心惨不樂經眼非意料道逄白¶
髪人下馬亟慰勞爲言前七日陰氣變晴昊疾風西北¶
來電雷乃前導須㬰大雨雹奮擊恣凌&KR0064;爲拳爲芋魁¶
所向等飛礟居民屋瓦裂塡塞及井竈行者不及防人¶
傷馬傾倒濬南滑之北廿里陷氷窖草木生其中焦原¶
同一燎含悽問隣舍旁有豐年稻邑長豈不知逡巡莫¶
以告我爲田父語天變非人造不聞平陽城一震跡如¶
掃殭尸十萬户蔽野復誰弔朝廷憫災傷大下乞言詔¶
公&KR0056;滿臺閣相視無寸效被禍爾猶輕區區胡足較¶
　　　滑縣¶
停鞭小立聽潺湲魏滑分河在此間(自洛以東百水皆/㑹於此唐沈亞之)¶
<pb:KR4f0044_SBCK_020-6a>¶
(有魏滑/分河錄)樹杪帆檣瓠子渡城西風雨大伾山野無秋草¶
年仍歉地近朝歌俗尚頑誰與牛羊典芻牧未應蒿目¶
委時艱¶
　　　長垣道上戲示霜巖¶
前行忽引朱衣吏夾道爭㸔擁似&KR0597;却咲相如緣底事¶
也隨車&KR0016;走臨卬¶
　　　従蘭陽渡黃河入大梁境¶
馬頭半月㸔烟鬟行過燕&KR0028;漸軹&KR0028;今日中流回首望¶
黃河截斷太行山¶
　　　閲陳留縣志雜題十絶句補其所不載¶
幡然臺外野雲黃&KR0373;畝餘風重此鄉不解後人偏好誕¶
<pb:KR4f0044_SBCK_020-6b>¶
每従田&KR0369;問空桑(伊尹生空桑語/出呂氏春秋)¶
漢祖初來厭&KR0390;儒監門長揖互揶揄入&KR0028;全賴敖倉粟¶
計出髙陽一酒徒(&KR1073;食其陳留髙陽人今/縣有髙陽堡即其故里)¶
割肉恢諧父老旁千秋銘記有中郎羡他社宰封侯地¶
不改當初户牖鄉(蔡邕索昏庫上里社銘云惟斯庫里/古陽武户牖鄉陳平由此社宰佐髙)¶
(帝定天下按史平/初封户牖侯故云)¶
殺雞自作髙堂&KR0319;草具何妨對客供一飯成名眞有幸¶
天教季偉遇林宗¶
伯喈本意欲東奔失計何人與訟&KR0072;畢竟殺身緣一嘆¶
九原應悔出私門¶
分茅幾姓列王侯古郡相傳屬此州若以報施論漢魏¶
<pb:KR4f0044_SBCK_020-7a>¶
後先亡國兩陳留(漢獻帝従陳留王入承大統/曹奐爲司馬所廢封陳留王)¶
假道穿渠到小黃(五代通錄李珽曰河南有外黃下黃/漢書地里志陳留有外黃小黃縣五)¶
(代史改小黃/爲下黃訛矣)赤松祠下月茫茫鎬池遺璧今還璧氣盡¶
人間十二郎(事見大業/開河記)¶
北狩蒼黃宋兩君徵兵諸路咲紛紛平時誰畫元豐䇿¶
輕汰畿東捧日軍(宋都汴陳留爲畿輔要地舊設天武/捧日等軍元豊中有詔裁减故靖康)¶
(之禍近/無聲援)¶
養士恩深三百年倒戈迎賊怪爭先殘&KR0058;及記滄桑錄¶
死事人稀一尉傳(崇禎辛已十二月賊由㐮鄧北來汴/南州縣望風迎降陳留署令某庸才)¶
(也不知所措典史邵大濟秦中人/竭力拒守城陷不屈全家投井死)¶
濁浪髙於師曠城(見陳留/風俗傳)人隨廬舍盡東傾至今雨濕¶
<pb:KR4f0044_SBCK_020-7b>¶
天陰候過客猶聞鬼哭聲(崇禎壬午决朱家寨水入大/梁浸&KR0075;及於陳留城内外水)¶
(深丈餘屋宇盡/没邑無居人)¶
　　　桐城王方日爲亡友蔣度臣刻詩集於汴中後¶
　　　列同學姓名余兄弟與焉度臣之殁宜有哀辭¶
　　　宿草之哭亦情所不能已也二首¶
不是無家柰别離葢棺事了始歸期半生好客皆情累¶
一第成名亦數竒篋底有金貧&KR0533;惜人間無路老方知¶
最憐湖海元龍氣&KR0053;拾光芒入小詩¶
廻思腹痛平生語謬托知音撫絶&KR0246;長恐雲烟隨散㓕¶
忽驚珠玉已流傳九原可作應相慰同調無多又自憐¶
不覺餘哀生感激爲君展卷一澘然¶
<pb:KR4f0044_SBCK_020-8a>¶
　　　和霜巖縣齋秋雨八首¶
陳留井邑荒風俗尚淳古官舍雜民居蕭蕭一環堵移¶
牀避屋漏正值秋來雨秋雨有時晴茅茨亦易補乘時¶
無鉅細百廢在一舉¶
許子天下才卑棲屈兹土到官已十日坐㸔魚生釡雖¶
稀傳事梆尚打排衙鼓我來况無事小住因賢主只合¶
向空齋攤書聽涼雨¶
昨日牒文來歡聲滿城郭黃河一丈减秋水漸歸壑回¶
頭梁宋郊禾&KR0112;正可穫豈有溝澮盈决防助流惡野人¶
殊過計&KR0029;杖候乾&KR0846;¶
荒庭無竹樹草上墻頭生誰知一穴穿已帶秋蟲聲老¶
<pb:KR4f0044_SBCK_020-8b>¶
夫方隱几鼻息如雷鳴雨點忽到&KR0420;颯然歸夢驚此中¶
有佳句夢斷詩未成¶
我友趙十郎索居&KR0338;延城(趙子晦時宰延津/去此二百餘里)河壖一小¶
邑長吏管送迎我思往相就所畏泥中行乃知行路難¶
中有躑躅情¶
殘暑去逡巡蠅聲猶未歇蒼蠅何足云壁有鈎尾蠍孤¶
燈明復暗被螫或倉卒土産多毒人吁嗟愼膚髮(陳留/産全)¶
(蠍故/云)¶
河流去城遠掘井不破塊常時瓢飲難汲自十里外官¶
庖惜民力水厄亦有戒天漿忽傾盆餘澤走滂沛瓶罌¶
旣滿貯茶味即沆&KR1197;絶勝調水符勞心防狡獪¶
<pb:KR4f0044_SBCK_020-9a>¶
木&KR1449;乘秋陰黴蒸入布被解衣背粘席轉輾出竒計爇¶
葦著瓦盆&KR0293;&KR0293;透霧氣苦遭烟炙眼聊免體被漬身居¶
燥濕間那得兩遂意¶
　　　中秋喜晴¶
連晨苦雨悵淹留地近梁園客勌游夢裏無花誰勸酒¶
天邊得月且登樓城圍老柳吹笳夕露灑寒螿擊&KR0512;秋¶
却記去年今夜會滿堂&KR0093;竹醉湖州(憶去年鳯/晨堂之集)¶
　　　&KR0421;門行¶
秦師圍困邯鄲城趙人乞援如乞盟信陵重以姻婭故¶
坐視不救非人情三千私客赴急難&KR0384;死一戰猶堪爭¶
今者無端傾國出不以君命俄專征宮中符竊嬖倖手¶
<pb:KR4f0044_SBCK_020-9b>¶
閫外力奪將軍兵鐵椎碎首彼何罪汝自徼幸貪功成¶
誰爲此䇿大紕繆公子幾陷無君名生平下士頗折節¶
慚媿虛左親相迎私恩不負&KR0018;大義二者較量孰重輕¶
先王正道日陵替術士詭計方縦横不聞死事憫晋鄙¶
但見好客誇侯嬴史遷本意喜任俠公論久掩吾不平¶
千秋事往一感歎弔古聊作&KR0421;門行¶
　　　汴梁雜詩八首¶
土岡起㐲向平蕪蕎麥花開佀雪鋪舊日樓臺埋井底¶
秋來風雨暗城隅鄒枚作客虛詞筆髙李論交剰酒壚¶
(少陵與李供奉髙常侍同時客遊梁宋間故其昔遊詩/有往與髙李輩論交入酒壚之句今城東南有三賢祠)¶
莫怪遊梁無一事已將名姓混屠沽¶
<pb:KR4f0044_SBCK_020-10a>¶
鞏洛東來地勢窪一條淸汴走長蛇覇圗難畫鴻溝界¶
恨事空椎博浪沙(博浪城/在府北)衰草平原秋放牧西風古堞¶
暮棲鴉靈光一寺巍然在(大相國寺踞地最髙壬午之/禍獨不爲沙土所埋汴中樓)¶
(閣存者惟/此而已)留取伽藍記夢華¶
削除七國獨存梁愛弟終因母后妨禁網初寛到賔客¶
人才一變起詞章平臺築後門常闢東苑成來志稍荒¶
但取虛懷能下士豪華原不累賢王¶
梁(朱)宋(趙)遺墟&KR0204;汴京紛紛代禪事何輕也知光義難¶
爲弟不及朱三尚有兄將帥權傾皆易姓英雄時至適¶
成名千秋疑案陳橋驛一着黃袍遂罷兵¶
歲幣輸來不計緡無端齒冷爲亡唇偷生虎穴甘南渡¶
<pb:KR4f0044_SBCK_020-10b>¶
忍死牛車痛北巡翻覆兩家天假手興衰一刼局更新¶
幽蘭堂畔誰相惜只有従亡十九人¶
勝國分藩本屬周承平樂事數樊樓星連北極雄繁會¶
地是中原沃衍州樂府新聲翻百闋書堂名蹟勒雙鈎¶
最憐禍較江陵烈河伯摧殘甚鬱攸¶
螘穴將穿積勢成洪流直灌大梁城運移天險翻資盜¶
禍起庸夫好論兵(明季流賊圍汴推官黃澍倡議决朱/家寨水以灌賊營賊覺而遠避開封)¶
(翻成巨/浸矣)不信龍蛇皆沴氣可憐魚鱉盡蒼生滄桑變後¶
秦&KR0069;黑誰見黃河十里淸¶
新摽禹廟鎭河濱師曠臺邊迹已陳(吹臺今更/名禹王臺)獨向蒼¶
茫時極目誰當揺落不傷神空倉雀鼠千村賦故壘牛¶
<pb:KR4f0044_SBCK_020-11a>¶
羊四戰塵老傍人間多閲歷漸無閒淚可沾巾¶
　　　宋門别陳叔毅二首¶
同作大梁客情因去住殊(時叔毅舉/家客汴城)累君爲地主餞我¶
赴歸途對酒狂猶昔謀身老漸迂未妨吟思苦頷下賴¶
多鬚¶
全家猶旅食别路阻淸遊(相約同登吹/臺爲雨阻)近約尚難必歸¶
期可自由貯愁聽舊事挈涕洒神州(令伯元倩先生崇/禎末爲開封司理)¶
莫作長流落風塵易白頭¶
　　　陳留後圃習射示孫周人許繭爲¶
縣齋秋日長兀坐愁面壁異書如荆州欲借那易得後¶
園有棄地糞壌經馬櫪泓然見淸池老眼喜一滌初㸔¶
<pb:KR4f0044_SBCK_020-11b>¶
剪&KR0363;艾次第拾瓦礫朝來箭道成百歩盡所歷兩生頗¶
好事飯罷走相覔邀我日同來分朋控鳴鏑雖無皮畫¶
鵠縳草聊代的引滿試射之於中寓考績浮情或倖中¶
詭遇本無適古人一技精往往互砥激勿徒視游戲儼¶
若對强敵我昔方盛年従軍曾草檄風前餓鴟呌頭上¶
飛霹靂蹉跎萬念&KR0446;漸怕矛頭淅力衰安可强衆醜供¶
&KR0204;摘自咲諒無成習勞猶運甓子今心膽壯作此太寂¶
寂斯言可&KR0011;推凡百愼剖析¶
　　　朱仙鎭岳忠武祠¶
平生感憤興亡際往往無端供裂眦晋之懷愍宋徽欽¶
失國偷生本同&KR0011;兩家子弟又庸下南渡誰論復&KR0311;義¶
<pb:KR4f0044_SBCK_020-12a>¶
千秋乃有岳將軍欲雪斯慚出奮臂曾經讀史浮大白¶
况到提戈用武地一條衣&KR0321;&KR0204;黃河倒捲狂瀾作餘勢¶
當時大業已垂成談咲&KR0053;京俄頃事乞和語出金人口¶
二帝歸如反掌易南内何妨奉上皇中原未必虛神器¶
可憐計算不出此奸相逄君有深意朝廷不要兩宮還¶
那許疆塲壞和議乾坤震蕩功百戰性命風波獄三字¶
湯陰故里虎林墳幾處經過頻洒淚豈如此地更悲涼¶
血褁征袍等閒棄二百年來崇廟貌(祠創于成/化戊戍)兩行檜¶
栢千霄翠北風怒吼白日昏猶有英雄不平氣¶
　　　與王方日¶
姚生寓舍晨排闥一咲驚君起著衣(余初識君於同/年姚别&KR0280;寓中)半¶
<pb:KR4f0044_SBCK_020-12b>¶
靣相逄雖草草兩心經别自依依倦游客况秋風冷末¶
路交情酒伴稀不料尚邀公子顧累他紅粉避燈輝(方/日)¶
(夜過余寓適有女郎在座聞/公子至避匿不出故戲及之)¶
　　　汴中遇蔡遠士次韻留别三首¶
與君少小生同里嬾蔡知名二十年今日汴中初識靣¶
鬂&KR0093;秋老菊花天¶
買蟹宵來倒客嚢(汴城無水味蟹尤難&KR0241;/一枚例索錢五十文)一燈相對話¶
蒼涼舊京風物吾猶記宋嫂魚羮薛嫂羊¶
馬嘶門巷客將還殘醉扶頭改别顔多感故人相送意¶
略煩秦女唱陽&KR0028;(時有秦/姬在座)¶
　　　韓岡送同年張逸&KR0528;之安慶¶
<pb:KR4f0044_SBCK_020-13a>¶
去年下第傷坎坷君舘髯姜(西/溟)兼客我順風三日不張¶
帆綠水名園停畫舸一攀楊柳辭春陌兩見榆槐更歲¶
火那知此地忽相逄客裏班荆當道左大梁城東秋野¶
濶片片飛鴻向空墮夜&KR0016;驏馬到韓岡我&KR0029;身强君亦¶
頗人間裙&KR0282;胡足道&KR0093;吐春&KR0094;自&KR0374;褁天津公子氣雄¶
豪長劒短衣無不可近聞西陲方有事廟算行將啟邊¶
鎻(時閲邸抄聞/出師之報)吾曹猥以不覊身五寸垂緌等遊惰君¶
依官舍獲侍奉(時逸&KR0528;隨尊甫&KR0026;/察公赴任安徽)我赴歸期尚難果殘¶
樽相屬且勿辭黃花正綻霜前朶¶
　　　重陽日接胡茨村觀察書及見&KR0009;二律次韻奉¶
　　　答¶
<pb:KR4f0044_SBCK_020-13b>¶
含語相逄兩未申匆匆悔作渡河人敢期交臂心相許¶
及捧來書意果眞白雪愛吟千遍熟黃花催換一番新¶
眼前事事俱難料不爲傷秋歎亦頻¶
一序何當重左思重煩傳語到臨岐(來書屬余作/詩文序故云)可知¶
投劾休官地未是移床遠客時九日歸心憐我急十年¶
恨事識君遲不嫌寂莫遊梁跡點綴行裝賴好詩¶
　　　將歸故里留别霜巖三首¶
百里衝煩邑河流接小黃郷程貪漸近官味㸔初嘗家¶
本傳儒術名猶在舉塲此情吾諒汝捧檄爲髙堂¶
别後寛相憶君才百事能神明眞不忝藴藉若無憑世¶
苦需經濟官廉愼愛憎似聞田父語蓄眼見何曾¶
<pb:KR4f0044_SBCK_020-14a>¶
四海皆兄弟相&KR0028;得幾人不愁官俸薄翻計客嚢貧却¶
饋非吾矯論交到爾眞平生知已意感動豈無神¶
　　　答趙&KR0041;泉别後見&KR0009;之作¶
趙壹豈窮人文章天下冠成名陷羅網識字召憂患平¶
生師友間慷&KR0099;赴急難一機駭初發二事將幷案隻手¶
探沸羮孱軀分糜爛欲知氣難奪正賴神不亂戴盆却¶
望天畫地詎宜犴洎乎&KR0072;得白重以讒被間幸免輸鬼¶
薪誰堪讀城旦先生鮮稸怒一咲春氷泮脱身梏拲中¶
去國等流竄疲驢入京洛旅食年頻換嚢中綠綺琴焦¶
尾實經㸑知音世不乏聽者每三歎捷徑有爭先陳人¶
尚魚貫空持魯褒論孰下干木判遇我夙懷傾招呼詩¶
<pb:KR4f0044_SBCK_020-14b>¶
酒伴貧交無强合失意多聚散老淚落河橋離愁渺雲¶
漢殘秋&KR0417;梁宋仰視南飛鴈&KR0009;我别來詩開函一腸斷¶
君心人盡諒蹤跡聊覉絆出語忌&KR0012;髙時情伺譏訕¶
　　　留别吳梅梁表兄¶
幾日重陽雨雨晴天忽寒北風醒别酒落葉打征鞍不¶
計授衣晚欲爲分袂難他鄉老兄弟情到勸加餐¶
　　　大風晚至杞縣訪李明府不值¶
沙土晚&KR0293;&KR0293;&KR0012;城萬木中氣呑平野日聲壯渡河風結¶
伴隨陽鳥離程極轉&KR0363;不須煩地主旅食報年豐¶
　　　歸德道中二首¶
海鴈橋邊路向東霜消日氣午怡融木棉吐子如脂白¶
<pb:KR4f0044_SBCK_020-15a>¶
野柿垂條似火紅驢背人簪雙鬂菊牛蹄塵漲四輪風¶
旗亭一醉誰同伴獨把吟鞭過宋中¶
寒烟衰草入疎蕪雎水流同戰血枯他日江淮論保障¶
至今祠廟具規模城連耗土秋多鼠樹&KR0029;神叢社少狐¶
惆悵繁臺歌管歇角聲吹落孝王都¶
　　　商丘周宜菴明府貽牡丹名種戲成四絶句¶
戚里名園結搆新千株遠&KR0241;洛中春(燕中苑圃爭購此/花今秋北去者以)¶
(商丘一縣計之/巳至一千本)多情誰似河陽宰留取名花贈野人¶
珍重新寒九月初歸程作伴太憐渠渡江舩上人爭㸔¶
桃葉桃根恐不如¶
瓦礫堆&KR0633;老圃家燒餘一片變桑麻問余臺榭今何處¶
<pb:KR4f0044_SBCK_020-15b>¶
也要移栽富貴花¶
包褁泥封䕶本根隔年分種自梁園得歸且作㸔花想¶
未必花時穩&KR1068;門¶
　　　永城縣陳太丘祠¶
賢人處末流德器務廣大先生得此意名不黨籍挂庸¶
夫取同塵君子重遠害偶然出従政初不計殿最曾爲¶
兹邑長治道去其太豈必赫赫名當前互驚恠到今有¶
餘慕爼豆禮無殺我來謁公祠下馬肅瞻拜題詩警俗¶
吏似爲求名戒不見道旁碑去官碑輙壞¶
　　　望碭山¶
萬乗東南巡本厭天子氣匹夫廼心動走向此中避雲¶
<pb:KR4f0044_SBCK_020-16a>¶
氣隨眞龍人誰跡劉季可憐秦皇愚不及呂后智英雄¶
論成敗孰者意料事秋色中原來蒼然入淮泗蜿蜓忽¶
橫亘一束千里勢豐沛袒右肩濠梁舒左臂古來雜王¶
覇要豈山所&KR0241;吾將訴眞宰鏟爾作平地山色如死&KR0069;¶
嗚呼識天意¶
　　　南宿州即事¶
符離城外&KR0016;驢女愛着紅裙愛挿花十里迴車無避處¶
不辭相送到村家¶
　　　汴中無魚今日至固鎭盤餐得此余方以爲喜¶
　　　座有晋人乃至廢食云吾土有客水鄉者所親¶
　　　必相戒勿食魚恐傷骨鯁也南北&KR0285;好之不同¶
<pb:KR4f0044_SBCK_020-16b>¶
　　　如此¶
各有郷風兩不知區區口腹莫相疑㸔他葱薤堆盤處¶
是我攢睂廢箸時¶
　　　臨淮曉渡飯於逆旅述老人所言¶
人影動浮橋淸流繞淮甸月光水面澹初日烟中見中¶
都地&KR0899;連風物南方變城灣鵝鴨閙客飯魚蠏便逆旅¶
八十翁自云本武弁前朝守陵户賦役除本縣自従䘮¶
亂來瓦落奉先殿天家王氣盡凍餓甘衰賤誓死不去¶
郷依依豈他戀曾供洒掃職麥飯每私薦孟冬時享近¶
又欲往營奠言罷竟出門回頭淚如霰¶
　　　過鳯陽城外二首¶
<pb:KR4f0044_SBCK_020-17a>¶
帳下居然識帝王千秋閭墓表滁陽時來將相皆同里¶
淚落英雄有故鄉芒碭天靑雲氣散江淮月白水聲涼¶
龍蛇變滅須㬰事猶&KR0204;山名號鳯皇¶
元老還朝起廢臣(宜興再相起馬士/英爲鳯陽縂督)二陵&KR0053;氣避黃巾¶
忽聞淮泗聲援地已奉邯鄲假號人南渡半年輸弱晋¶
西來群盜甚苻秦靑&KR0093;白馬他年恨草木餘威在夀春¶
　　　池河驛¶
古驛通橋水一灣數家烟火出榛菅人過濠上初逄雁¶
地近滁州飽㸔山小店靑帘疎雨後遥村紅樹夕陽間¶
跨鞍便作匆匆去誰信&KR0012;蹤是倦還¶
　　　度磨盤山滁濠分界處¶
<pb:KR4f0044_SBCK_020-17b>¶
只在羊腸鳥道間不知行過兩州山千家大柳烟中驛¶
一綫淸流井底&KR0028;樵斧樹稀行客倦茅亭茶熟老僧閒¶
路難馬力尤須惜莫遣鞭多比石頑¶
　　　淸流&KR0028;¶
低迷野氣中路斷遇崖嶮陡然㧞千丈直上匪由漸行¶
子中州來巖&KR0028;此爲險其西道尤惡石滑破馬膽歩行¶
到&KR0028;門一往生勇敢長風捲林薄敗葉撒雨點豁達眼¶
界開晶熒日光閃少休得古寺徐使神氣歛想當割據¶
初外户晝長揜寧知暉鳯擒猿鳥就籠檻邇來幾易代¶
地僻設防减僧房同啟&KR1068;鎻鑰誰復檢經過亦偶然形¶
勝窮一覽¶
<pb:KR4f0044_SBCK_020-18a>¶
　　　滁州¶
岡&KR0158;樹轉到城遥甃石纔通路一條細水流應落西磵¶
(韋左司有滁/州西磵詩)好山靑不盡南譙名賢出守曾相繼異姓¶
封王又一朝爭説此&KR0022;風土好至今生計穩漁樵¶
　　　舟發六合¶
馬煩車殆歷間&KR0028;轉愛江程一日閒吳女布帆十二幅¶
畫舩頭尾載花還¶
　　　大霧自儀眞曉至京口¶
斗柄挿秋江夜行&KR0204;西東五更乍迷道水氣昏霾雺小¶
舟一葦如漂蕩雲海中焉能辨咫尺所向疑皆窮何物¶
導我前群飛賴南鴻稍知京口近忽報金山鐘旭日出¶
<pb:KR4f0044_SBCK_020-18b>¶
未髙半天已先紅須㬰掃無跡一望東南空但見旗脚¶
舒平流起微風畏途付噩夢回首猶忡忡¶
　　　&KR0028;吏行¶
大農按籍加&KR0028;税小吏機乘捜&KR0200;細吳中支港夜不行¶
水栅村橋晨尚閉歸人癡絶良可歎枯蒲&KR0321;土包牡丹¶
壓䭾䭾增騾價貴入船船重&KR0028;津難有情對爾應惆悵¶
近日花綱多北上獨携此本到江南莫怪揶&KR2952;兩相向¶
　　　舟中紀事¶
十月之交冬令行雷宜&KR0053;聲乃發聲嬰兒晝啼天女咲¶
群蟄啟户魚龍驚初聞吳中夏大水萬頃平疇長蒲葦¶
又聞蔚州七月霜盡殺稷菽秋無糧雖云地氣異南北¶
<pb:KR4f0044_SBCK_020-19a>¶
何至天道違陰陽野人未敢窺天意目擊口傳非一事¶
他年誰考五行書五行志災不志瑞¶
　　　雨中發嘗熟回望虞山¶
錢生(玉/友)約㸔吾谷楓輕裝短櫂來匆匆夕陽城西嵐氣¶
紫正值萬樹交靑紅天工似嫌秋太濃變態一洗歸空¶
&KR0293;湖波蒸雲作朝雨用意不在丹黃中大痴殁後無傳¶
派此叚溪山復誰畫老夫新句亦平平要與詩家除粉¶
繪¶
　　　吳江田家行¶
髙田去水一尺許低田下濕流沮洳半扉潦退尚留痕¶
兩足泥深難覔路土&KR0633;頽塌茅屋倒時見牽舩岸上住¶
<pb:KR4f0044_SBCK_020-19b>¶
家家網得太湖魚米少魚多無換處朝廷聞下寛大詔¶
今歲江南免田賦野老猶供計畝租官倉自貸輸糧户¶
田家田家爾最苦有鐵何煩鑄農具半生衣食在江湖¶
賣犢揚帆従此去¶
敬業堂詩集卷二十¶
